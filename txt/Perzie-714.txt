No. 297. 1637.                       616

verdere werkzaamheid te spreken. Hij is echter niet verantwoordelijk voor oneenig-
heid onder het achterblijvende personeel.

Hij vraagt instructies over het pakket diamanten van Abraham Lecombe.
Moet hij die meebrengen naar Batavia

Hij zal zijn best doen de algemeene en huishoudelijke onkosten te vermin-
deren.

Hij sluit een opgave bij van hetgeen de Koning uit Patria verlangt. Hij heeft
reeds 2 3 maal daarvan een afschrift via Aleppo naar Patria gezonden.

De netto winst dit jaar ) is f 218.240 : 2: 9.

De Engelschen hebben van den Koning voor 5.000 toman aan tin terug
ontvangen. Zij hebben geen zijde-contract kunnen maken. Zij zullen tin en laken
tot zeer lagen prijs moeten afgeven. Zij hebben aan Mirza Taqui verklaard, dat
zij hunne kantoren in Perzi liever zullen opgeven. Mirza Taqui had geantwoord,
dat zij dat maar moesten doen, dan zou hij twee van â€™s Konings facteurs met de
zijde naar Engeland zenden, om daar te verkoopen; zij zouden dan tevens rapport
doen omtrent hun ongeregeld leven en prachtlievendheid. Mirza Taqui is hun
nooit goed gezind geweest, en de verhouding is nu zeer gespannen. Er zijn vele
Engelschen overleden en de boeken zijn in geen drie jaren opgemaakt. Hunne
zaken hebben nog nooit zoo slecht gestaan.

De Engelsche schepen Mary en William hebben o. a. 480 halve stukken
laken, 50 pakken kleeden , 1600 man Suratsch Sapanhout, 1000 zakken rijst
van 150 f, 200 pakken suiker enz. aangebracht. Verder hebben de Engelsche
schippers, stuurlieden en anderen diverse drogerijen medegebracht. Aan vracht van
particulieren hebben zij ontvangen f 20.000, maar dit jaar slechts f 6000  f 8000.

Den 20" September 1635 is de Sultan van, Turkije in Perzi gekomen met
7.000 gewapenden en 60 kanonnen en heeft Eriwan door verraad van den bevel-
hebber (Tamas Couli Khan) ingenomen. Zijn broeder was door den Shah omge-
bracht. Hij werd door den Sultan na de overgave (- 20 Oct.) goed behandeld.
Ongeveer 7000 Perzische soldaten kwamen om.

Tabriz werd door de Turken genomen en geheel verwoest.

Daar echter des Sultans moeder hem dringend verzocht, terug te keeren
omdat zijn broeder naar de Kroon stond, terwijl de Perzen al de wateren hadden
vergiftigd en verlegd, en alles verbrand hadden en de winter voor de deur stond,
vertrok de Sultan schielijk weer naar Constantinopel terug. Hij liet Murteza
Pasha als bevelhebber te Eriwan achter. Deze had drie jaren vroeger tegen de
Polen gevochten. Te Eriwan werden met hem 12.000 man achtergelaten.

Den 25" Maart 1636 sloeg de Shah weder het beleg voor Eriwan dat hij
den 10" Aug. 1636 weder veroverde, na verlies van 35.000 man. De bezetting
van 12.000 man werd grootendeels over de kling gejaagd, slechts 1000 ontkwamen.

Een maand later vertrok de Shah en liet Calb Ali Khan, hertog van Lar,
als bevelhebber te Eriwan achter met 15.000 man.

Den 14" November 1636 werd de Shah als overwinnaar te Ispahan ingehaald.

Overschie bevond zich onder degenen, die Z. M. complimenteerden en door
Z. M. ter maaltijd werden genoodigd. Hij telde aan den maaltijd 2000 gouden
flesschen, meest met paarlen bezet. Ongeveer 500 Turksche gevangenen werden
bij deze gelegenheid begenadigd.

1) 16367
