LXX                                  INLEIDING.

handelslichaam, dan wel een mogendheid ). Zij was een handelslichaam,
want haar bedrijf was handel en zij keerde dividenden uit; een mogendheid
was zij, want zij oefende souvereine rechten uit, zond ambassadeurs naar
Oostersche hoven die dan echter uit naam der Staten-Generaal en der
stadhouders heetten te komen - en rustte oorlogsschepen uit, waar-
mede zij somstijds den staat bijstond.

Bij hare kostprijs-berekeningen werd niet dan op zeer globale wijze
met de zeevracht rekening gehouden. Geen enkele vestiging der Compagnie
werd op zichzelve beschouwd, doch iedere vestiging was een onderdeel
van een grootsch politiek-commercieel geheel, waarbij niet steeds rekening
werd gehouden met de door iedere vestiging behaalde resultaten. In vele
gevallen waren politieke overwegingen van meer belang dan commercieele.

Behalve op den inter-Aziatischen goederenhandel, behaalde de Com-
pagnie in Perzi ook voordeelen op de vrachtvaart van Suratte naar Gamron
en omgekeerd. De handel met Nederland leverde betrekkelijk weinig op.
Nederland zond laken, maar vooral geld en specie, Perzi behalve zijde,
ook tapijten en enkele andere goederen.

De winsten op den inter-Aziatischen handel en de vrachtvaart moesten
uit Perzi worden overgemaakt; gedurende de hier behandelde periode
kon dat moeilijk anders geschieden dan in zijde. Was de zijdehandel oor-
spronkelijk het doel der vestiging geweest, toen men bemerkte dat de in-
voeren van Oostersche waren groote winsten afwierpen, werd de zijde-
handel het middel voor het maken van remise. Eerst later kon men, in
plaats daarvan, specie en wissels naar Suratte zenden, doch dit ligt niet
in ons tegenwoordig bestek.

Zelfs al neemt men de vracht in aanmerking, dan waren de winsten
op importgoederen toch somtijds zeer hoog, en de aangevoerde hoeveel-
heden waren veel grooter, dan in het schaarsch bevolkte Perzi konden
worden verbruikt. De Perzische handel bleef grootendeels hetgeen hij
steeds geweest was: een transito-verkeer, uitgeoefend, niet zooals in onzen
tijd het geval zou zijn, door expediteurs, maar door kooplieden, die te
Gamron voor eigen rekening kochten en hunne waren langs verschillende
wegen verder zonden naar Mesopotami, Irak, Arabi, Turkije en Centraal-
Azi.

Met haar voor dien tijd zeer groot kapitaal, versterkt door in patria
opgenomen gelden, en met hare schepen, die beter dan andere bezeild waren,
kon de Compagnie reeds spoedig de eerste plaats in de Golf innemen 2)

1) Zie resolutie Suratte 1635 (no. 262)... ofte geraetsem ware dat men des Com-
pagnies negotie by een souvereine staet soude vergelycken, deweleke op geen verlies van goet
respect nemen, als maer... hun vyanden (i.c. de Portugeezen) gecrenckt werden’ (blz. 533).

2) President Methwold schrijft dd. 29 December 1634 naar Londen, dat de nieuw-uit-
gezonden employs more hopeful than useful’ zijn. ,One or two that could speak Dutch
would be serviceable’. Volgens Mandelslo sprak Methwold zeer goed Hollandsch (English
Factories, 1634 1638, blz. 74).        .                       :
