INLEIDING.                                                                      XXXIX

de. heilige plaatsen door de Turken veroverd; daarentegen had Tahmasp
Georgi aan het rijk toegevoegd. Tijdens de korte regeering van Ismail II
deden de Turken, met wie in 1555 vrede gesloten was, opnieuw een inval
in Perzi, terwijl het land door burgeroorlog werd verzwakt.

Zijn zoon, Shah Abbas I of de Groote, (1587 1628) was nog een kind
toen hij den troon besteeg, en de vooruitzichten waren ver van gunstig.
De Turken maakten gebruik van den uitgeputten toestand van het land
om Tabriz, alsmede drie der westelijke provincies, te bezetten, terwijl Kho-
rassan opnieuw geweldig van de Uzbegen te lijden had. Bij den vrede van
1590 moest de Shah Tabriz, Shirwan, Georgi en Luristan aan de Turken
afstaan.

In 1597 behaalde Abbas een groote overwinning op de Uzbegen, en
ten einde de Oostgrenzen tegen hen te beveiligen deed hij eenige duizenden
Kurden daarheen emigreeren, die zich in de vallei van den Atrek vestigden
en aldaar een blijvende grenswacht vormden.

In het volgende jaar kwamen de gebroeders Shirley uit Engeland in
Perzi aan. In hun gevolg bevond zich een kanongieter en op hun initiatief
werd het leger gereorganiseerd en voorzien van geschut en andere vuur-
wapenen en het is, volgens Sykes ) aan de Shirleys te danken, dat de Shah
een oorlog tegen Turkije dorst ondernemen, die van 16021627 duurde,
en waarbij hij al het onder Tahmasp verloren grondgebied, met Baghdad
en de heilige plaatsen, op Turkije terug veroverde. Inderdaad mogen de
nederlagen die Perzi zoo vaak van Turkije te verduren had gehad, groo-
tendeels worden geweten aan het gebrek der Perzen aan kanonnen en andere
vuurwapenen. Tot den tijd van Shah Abbas waren zij hoogstens met lansen
en bogen bewapend, terwijl de Turken daarentegen met de toen modernste
vuurwapenen toegerust waren.

Zijne groote populariteit had Shah Abbas I te danken aan de verovering
van Baghdad, de beroemdste stad van West-Azi, en van de bovengenoemde
heilige plaatsen der Shiiten (Kerbela en Kazimain), terwijl hij, veel meer
dan zijne voorgangers, den handel met het buitenland bevorderde, o.a.
door het aanmoedigen van de vestiging van vreemde kooplieden, door het
zenden van gezanten naar Europa, en door de verovering van Ormuz op
de Portugeezen. Ook zorgde hij voor de veiligheid der handelswegen te
land ). die hij verder voorzag van talrijke bruggen, waterputten en karavan-
serais, waarvan er nog enkele zijn overgebleven.

Hij verlegde de hoofdstad van Kazvin naar Ispahan (in de stukken
veelal Spahan genaamd), daar deze stad in het centrum was gelegen en veel
veiliger was voor Turksche overvallen dan Ardabiel, Tabriz en Kazvin.

1) History of Persia, II, blz. 260.

2) De wegen werden en worden nog op geregelde afstanden bewaakt door rahdar's’,
die een kleinen tol (,srahdari’) hieven. Straatroovers werden geintimideerd door buiten-
gewoon wreede straffen, ook nog in moderne tijden.
