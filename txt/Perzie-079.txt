INLEIDING.                              LXXIX

openen, en verzochten de Perzische overheid, hem te doen arresteeren.
Zij zonden Cannoy en Adriaan Smit hem achterna naar Ispahan, met de
zonderlinge instructie ) niet aan Visnich te laten verluyden, dat eenich
mismoegen door sijn vertreck onder ons is ontstaen’’, doch hem te doer
arresteeren, hetgeen zij echter niet deden.

Hoewel de Scheepsraad Visnich niet had vastgehouden, noemt hij
dezen Raad in zijn brief, dd. 4 Maart 1630 2), aan den Gouverneur-Generaal
toch de bloetraedt’’.

Terwijl Del Court nog den 6en Maart 3) een vriendelijken brief tot
Visnich richt, schrijft hij den Ten Maart 4) uit Gamron uitvoerig aan den
Gouverneur-Generaal over geweld tegen hemzelven en andere der onzen
door Perzen op aanzetting van Visnich gepleegd, terwijl hij te kennen geeft,
dat het gansche personeel door hem is omgekocht.

Dat ook Smidt niet populair was, blijkt wel uit Del Court’s beschul-
diging in denzelfden brief, dat Smidt hem de aan Oostende afgeleverde
paarden te hoog in rekening had gebracht, hetgeen ook Wouter de Lieeuw
doet in zijn brief dd. 5 Maart, waarin hij het voorts nog heeft over de
affronten die Visnich Smidt zou hebben aangedaan.

Den 20en December 1630 5) schrijft Del Court uitvoerig aan Bewind-
hebbers over de zaken en over Visnich, die zich te Djulfa zou hebben ver-
borgen.

De laatste brief, dien wij van Visnich hebben, is gedateerd 24
December 1630 6) ,uyt den put Josephs’. Waar hij zich toen bevond, te
Djulfa, dan wel onderweg naar Turkije, is niet uit den brief op te
maken.

Uit latere brieven van Bewindhebbers weten wij slechts, dat de onge-
lukkige Visnich op Turksch grondgebied werd omgebracht. Zij noemen
dit de rechtvaerdige straffe Godts’ en verklaren, dat de Compagnie nooit
grooter dief in haar dienst heeft gehad.

Niettemin waren zij blijkens hun brieven dd. 27 Augustus 1630,
23 November 1631 en 19 Februari 16327) zeer goed op de hoogte van de
particuliere zendingen peper en specerijen naar Perzi, waaraan zij vernomen
hadden dat ook Van Hasel te Suratte meegedaan had. Waarschijnlijk was
dit ook het geval met de hooge ambtenaren te Batavia, en wellicht ook met
Van den Broeck, Smidt en Del Court.

1) No. 188.
2) No. 183.
3) No. 185.
4) No. 189.
5) No. 197.
6) No. 198.
7) Zie nos. 205 en 206.
