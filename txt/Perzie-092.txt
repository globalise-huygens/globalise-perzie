XCII                                   INLEIDING.

terecht opmerkt, zoo goed als souverein in de provincie Fars en aan de
kust. Kreeg hij het dus in zijn hoofd, wl rechten te heffen, dan zou Shah
Abbas het hem waarschijnlijk niet hebben belet of kunnen beletten. De
Shah immers had alle beschikbare krachten noodig voor den oorlog tegen
Turkije. (1602 1627). Zijn opvolger, Shah Sefi, gevoelde zich waarschijnlijk
zekerder. Weliswaar hadden de Turken in 1630 een inval in Perzi gedaan,
maar zonder veel resultaat,en zij lieten Shah Sefi tot 1635 met rust. Daarvan
schijnt deze gebruik gemaakt te hebben, om den Khan van Shiraz en diens
zonen te doen ombrengen (1633) ).

In het bovengenoemde werk van Prof. Heeres treffen wij op blz. 370
de capitulaties aan van 1629 en 1642, welke de bekrachtiging’’ zouden
inhouden van de capitulaties of articulen van 1623 door Shah Sefi in 1629
en door Shah Abbas II in 1642.

Zooals uit de Bijlagen blijkt, kan dit stuk echter niet een bekrachti-
ging’ genoemd worden, want op ettelijke essentieele punten wijkt het af
van de Capitulaties van 1623.

Ook wordt in de ,bekrachtiging’’ nog wel melding gemaakt van den
Hertog van Shiraz, maar niet, zooals in het antwoord op art. 20, 21 en
22 in 1623, in eenig verband met tolvrijheid, doch alleen in verband met
de wegtollen tusschen Lar en Ormuz. De positie van den hertog moet na
den dood van Shah Abbas aanmerkelijk verzwakt geweest zijn, vooral na
den terugtocht der Turken uit Hamadan in het najaar van 1630, in welk
jaar (en niet in 1629) de zoogenaamde bekrachtiging van 1629 werd ver-
leend 2).

Van tolvrijheid, al of niet verleend door den hertog, is in de bekrach-
tiging’’ in het geheel geen sprake meer. Art. 1 verleent alleen vrijheid om
te komen en te gaan, te koopen en te verkoopen.

In de bekrachtiging" is verder de volgorde der artikelen geheel anders
dan in 1623 en de vraag doet zich voor, of de Perzen een afschrift bezaten
van deze laatste. Het verschil tusschen de beide doeumenten is z groot,
dat wij mogen aannemen dat zij zulk een afschrift niet bezaten. Trouwens,
met betrekking tot overeenkomsten met vreemde mogendheden is men
aan het Perzische hof steeds slordig geweest. Nog in het einde der 19e eeuw
is het meer dan eens gebeurd, dat de Perzen aan de vreemdelingen af-
schriften moesten vragen.

Overigens is het niet te verwonderen zoo er bij alle schrijvers ten
onzent, in de eerste plaats wat de tolvrijheid betreft en in het algemeen
wat de internationaal-rechtelijke verhouding aangaat, misverstand heeft

1) Zie no. 222.

2) Prof. Heeres toont aan, dat de datum daarvan: Muharram A. H. 1040, moet vallen
tusschen 10 Augustus en 8 September 1630, en niet overeenstemt met ,April des jaers 1629
naer Christi Geboorte’ volgens het Contractboek Amsterdam III.
