INLEIDING.                                                                                          XLV

verkeersmiddelen, en de door hooge gebergten en woestijnen van elkander
gescheiden landstreken, waren plaatselijke vorstenhuizen onvermijdelijk,
en de monarch die het geheele rijk aan zich wist te onderwerpen, was in
zekeren zin een feodaal vorst, een primus inter pares, wien de plaatselijke
vorsten tribuut betaalden. Natuurlijk streefden de Perzische Koningen
naar het inperken hunner macht. In den tijd die ons bezig houdt, was te
Shiraz zulk een dynastie in opkomst. De reeds vermelde gouverneur van
Shiraz, Imam Kuli Khan, die door Shah Sefi ter dood gebracht werd, was
te machtig geworden, en zoo werd aan deze opkomende dynastie een eind.
gemaakt.

De Shah was niet alleen de drager van het wereldlijke gezag, maar hij
was tevens het geestelijke hoofd der natie als vertegenwoordiger van den
Verborgen Imam’ (Sahib-i-Zaman Heer des Tijds) uit hoofde van
zijne afstamming. De geestelijkheid bezat tijdens de Sefaviden slechts
betrekkelijk weinig gezag, omdat de vorst zelf het hoogste geestelijke
hoofd was.

De Groot-Vizier, die in dezen tijd steeds Ehtemad-ud-Dowleh (Vertrouwde
des Rijks) wordt genoemd, had als Eerste Mini;ter of Rijkskanselier het
bestuur over alle staatszaken. Hij benoemde alle andere hoogwaardigheids-
bekleeders, gouverneurs (satrapen) van provincin, behalve de Walis, en
had het bestuur der buitenlandsche aangelegenheden, alles echter behoudens
goedkeuring door den monarch. In den Rijksraad, behalve wanneer deze dien
zelf presideerde, hetgeen volgens de brieven somtijds het geval was, zat
hij aan ’s Konings rechterhand. De Groot-vizier had geenerlei bediening
als gouverneur eener provincie, welke hem mogelijk gewapenderhand had
kunnen steunen. Vermoedelijk was het ter voorkoming van de mogelijkheid
van gewapenden aanhang, dat de Shah veelal iemand van nederige afkomst
tot Groot-vizier benoemde. Hij was echter zijn ambt en leven geen dag
zeker. Zijn hoofddoel was dan ook het vergaderen van een vermogen uit
de hem steeds toevloeiende geschenken wegens benoemingen. Volgens
Du Mans bedroeg het inkomen van den Grootvizier 900 1000 tomans,
hetgeen hij gelijk stelt met 360.000 of 400.000 livres. Hij stelt het inkomen
van den Shah op 600.000 tomans of 24.000.000 livres. In deze berekeningen
moet een fout schuilen, en het inkomen van den Groot-vizier zal wel 10.000
tomans hebben bedragen. Zekerheid hieromtrent bestaat niet, want de
Shah was aan niemand rekenplichtig en van een begrooting was geen sprake.

Op den Groot-vizier volgt de Waqa-newis, dien men Secretaris van Staat
zou kunnen noemen. Hij was belast met het voorlezen van rekwesten aan
den Shah en hij was plaatsvervanger van den Groot-vizier. Ook had hij
den Shah en de andere ministers op de hoogte te houden van hetgeen er
voorviel. Zijn inkomen werd op 1000 tomans geschat.

De Diwan Begi was de wereldlijke opperrechter, die alle misdaden tegen
leven en eigendom berechtte. Alleen bij den Shah bestond hooger beroep.
Zijn inkomen werd op 1500 tomans geschat.
