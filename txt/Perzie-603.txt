505                        No. 253. - 1634.

De voorraad comptanten bedraagt 60.000 realen van achten t, en 180
balen zijde, die hij in Februari disponibel hoopt te hebben te Gamron.

De f 14.796 : 3 : 3 van Imam Kuli Khan te Shiraz zullen ons weldra voldaan
worden.

De tolk Agami is overleden, niets nalatende als een klein huis, dat verkocht is,
terwijl zijn debet saldo ad f 10.826:10:1 per het Comptoir Generaal is afge-
schreven. Het geld was hem verstrekt door Del Court, dien men daarvoor heeft
aan te spreken.

Te Kazain was ll. Augustus een Russische ambassadeur aangekomen, die
naar men zegt f 400.000 aan comptanten had meegebracht,  alsmede pelterijen en
Engelsch laken, waartegen hij zijde wil inkoopen. Hij wacht nader bericht van
den tolk, die daar nu is.

Zijde, die hij het vorige jaar tot 3740 toman de carga van 36 Man-i-Shah
heeft gekocht, staat thans op 4243 toman, en hij verneemt dat dit jaar weinig
of niets naar Turkije en Muscovi zal verzonden worden, omdat de oogst klein is.

De facteurs des Konings plegen allerlei fraudes met hun zijde-leveranties.
Zoo leveren zij gaarne in den winter, opdat de balen nat worden en zoo in gewicht
toenemen. Vandaar de groote tarra en het manco waarover de heeren klagen.
Maken wij er te veel moeilijkheden over, dan koopen de Engelschen de zijde in
concurrentie met ons. Echter moeten ook zij lang op de levering wachten, evenals
wij. Hij heeft gehoord, dat de Koning hun nog 10001200 balen zijde schuldig is.
Z. M. heeft laken en tin van hen op crediet ontvangen, terwijl de facteurs, naar
men zegt, 4.500 toman van hen wegens manco op laken etc. reclameeren. De
uiterlijke vriendschap tusschen de Engelschen en de onzen wordt steeds onder-
houden.

Op textielen uit Hindostan hebben de Perzische kooplieden dit jaar groote
verliezen geleden en zij zijn met hun voorraden blijven zitten, die zij wegens de
onveiligheid der wegen niet naar Turkije kunnen zenden, gelijk voorheen veel
plaats had. Eenige Armenische kooplieden hebben hem gezegd, wel bereid te
zijn, Hindostansche textielen te nemen in ruil voor zijde.

De Koning is nog met de legers op de grenzen, doch heeft dezen zomer niets
uitgericht. Men zegt dat hij plan heeft naar Ispahan te komen.

Wegens de onveiligheid der wegen is het moeilijk, brieven over land te ver-
zenden. Iedere brief kost 7 8 toman 4). Onlangs zijn nog 2 boden der Engelschen
in de woestijn tusschen Bagdad en Aleppo omgebracht. Overschie heeft gelukkig
den steun van den grooten Jolphalijnschen koopman Khodja Nazar, die hem
boden bezorgt.

Het paket diamanten, robijnen enz., dat Abraham de la Combe aan Del Court
en deze aan Overschie ter hand had gesteld, en aan wijlen Esdras Galatijn 2) in
Veneti of aan diens erfgenamen toebehoort, is nog in Overschieâ€™s handen. Hij
verwacht order van den G. G. omtrent de dispositie van het paket. De procuraties
en de missiven van den Nederlandschen ambassadeur te Veneti heeft hij naar
Batavia gezonden. De Italiaansche Carmelieten te Ispahan hebben hem boven-
genoemde procuraties ter hand gesteld 3).

1) f 265  f 308.

2) Vermoedelijk een te Batavia overleden Armenir, die onder de protectie der Veneti-
aansche regeering stond als proseliet der Carmelieten te Ispahan. Zie ook no. 264,

3) Zij traden vermoedelijk op als gemachtigden van de erfgenamen te Veneti.
