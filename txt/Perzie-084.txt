LXXXIV                                                         INLEIDING.

oneerlijke handelingen van Overschie toeschrijven. Hun wantrouwen
blijkt dan verder uit hun brief, dd. 3 October 1637 4), naar Batavia, waarin
zij den G.G. in overweging geven, Overschie naar Batavia te ontbieden. Ook
zijn particuliere leven schijnt niet geheel onbesproken te zijn goweest, zooals
blijken kan uit een brief van eene ietwat zonderlinge dame aan den G.G. 2).
Steeds grooter wordt het wantrouwen van Bewindhebbers, zooals uit hun
brief, dd. 20 Maart 1638 3), kan blijken.

Ten slotte vertrok Overschie den 2len Februari 1638 naar Batavia
en stelde daar zijne ,Verantwoordinge" 4) op. Hij liet het beheer achter
aan den oppercoopman Adriaen Adriaansz. en aan de cooplieden Adriaan
van Oostende en Govert van Bredehoff.

Zooals uit latere brieven, die niet in dit deel konden worden opgenomen
blijkt, kwam het nooit tot een veroordeeling van Overschie, die zelfs tot
een aanzienlijk ambt op Ceylon werd benoemd. Volgens Tavernier, die
hem veel later in Nederland bezocht, had hij een groot fortuin vergaderd.

De door Overschie behaalde resultaten waren zeker niet minder
gunstig dan die van zijn voorganger Visnich. Zoo gunstig werden die resul-
taten geacht, dat Bewindhebbers besloten tot verdere krachtige voortzetting
van den handel op Perzi, die in den loop der 17e eeuw en tot in de eerste
decennia der 18e eeuw zeer veel tot het welslagen der Compagnie bijdroeg.

Tijdens de aanwezigheid van Overschie te Ispahan kwam aldaar het
gezantschap aan, dat den 22en October 1635 door Hertog Frederik van
Holstein naar Perzi was uitgezonden. De reis is op boeiende wijze be-
schreven door den secretaris van het gezantschap, Adam Olearius, in zijn
bekende werk, waarvan men de titels in de opgave der geraadpleegde
literatuur aantreft.

Uit een studie van F. Pont (zie bovengenoemde opgave) blijkt, dat Hertog
Frederik II bedoelde, van Friedrichstadt een groote stapelplaats te maken,
vooral voor Perzische zijde, waarvan hij daar de hoofdmarkt wilde maken.
Hij had de stad gesticht met behulp van aanhangers van Oldenbarnevelt,
den stichter der O. I. C., nadat deze vermoord was. Zij hoopten, hier een
grooten handel te vestigen, en op Spanje te kunnen handelen, hetgeen den
auteur tamelijk naef voorkomt, alsof de Spanjaarden, die zoo op de onzen
gebeten waren, dat spel niet zouden doorzien. Er is dan ook niets van het
plan terecht gekomen en het eenige resultaat, hetwelk echter uit een weten-
schappelijk oogpunt niet onderschat moet worden, is de reisbeschrijving
van Olearius, die in verschillende Europeesche talen werd. overgezet.

De beide gezanten waren de heeren Crusius en Brughman (deze uit
Hamburg) en hun gevolg bestond uit niet minder dan 126 personen, waar-

1) No. 305.
2) No. 324.
3) No. 313.
4) No. 326.
