LXXII                               INLEIDING.

B. BEHEER VAN HUYBERT VISNICH.
20 Juni 162328 December: 1630.

Daar de heer Terpstra in zijn reeds geciteerd werk een uitvoerig
verslag heeft gepubliceerd nopens de gebeurtenissen gedurende de jaren
1623 en 1624 moge ik daarnaar verwijzen en volledigheidshalve vermelden,
dat de eerste directeur der Nederlandsche vestiging, Huybert (zich ook wel
noemende Huberto) Visnich, den 20en Juni 1623 per het jacht Heusden
Ormuz bereikte, alwaar hij permissie kreeg de lading te Gamron te lossen.
De lezer zal van het verloop der gebeurtenissen, zoowel uit genoemd werk
als uit de thans gepubliceerde brieven en bescheiden nader kennis kunnen
nemen ).

De aandacht zij hier gevestigd op de door Terpstra wel genoemde,
maar niet gepubliceerde stukken, zooals de factuur van de lading per
Heusden (no. 28)en vooral het afschrift van Visnich’s journaal en groot-
boek (no. 75), hetwelk is opgenomen omdat in het Koloniaal Archief
zulke administratieve bescheiden omtrent Perzi in de hier behandelde
periode schaarsch zijn, en er uit blijkt dat Visnich het systeem der dubbele
boekhouding volgde. Zijn journaal en grootboek over 16231624 geven ons
een duidelijk beeld van de handelstransacties dier jaren; de lezer zal daarin
zoowel de kostprijzen van de ladingen per Heusden, Vrede en Weesp als
de behaalde verkoopprijzen daarvan aantreffen, alsmede den kostprijs
van de retourlading, bestaande uit 400 balen zijde ad f 363.660:9:12.
Deze stukken bevatten voorts een groot aantal bijzonderheden nopens de
goederen, het personeel en de namen der bedienden, hunne bezoldiging enz.

Over het geheel was Visnich’s beheer, niettegenstaande de vele moeilijk-
heden met den factor des Konings, Molaim Beg, zeer winstgevend.

Niet alleen waren de winsten reeds dadelijk zeer groot, maar Visnich
slaagde er in van Shah Abbas gunstige capitulaties te verkrijgen, ongeveer
dezelfde als die, welke aan de Engelschen verleend waren. Wat de tol-
vrijheid aangaat, die de onzen heetten te hebben verkregen, deze werd
niet door Shah Abbas verleend, hoewel art. 3 die heette te waarborgen ).

De gunstige ontvangst, die aan Visnich van de zijde van Shah Abbas
ten deel viel, werd door diens politieke overwegingen gemotiveerd. De
Shah toch had met hulp der Engelschen de oppermacht der Portugeezen
in de Perzische Golf gefnuikt, maar hij moet tot het inzicht zijn gekomen,
dat de macht der Engelschen niet voldoende was, om den nieuwen staat
van zaken blijvend te doen zijn. De schilder-avonturier Van Hasselt
had hem vermoedelijk op de hoogte gebracht van de groote macht die
de Republiek ter zee bezat; ook van andere zijden kan hij daarvan niet

1) Zie ook Macleod, De Oost-Indische Compagnie. als zeemogendheid in Azi, 1927,
2) Vgl. Bijlagen, blz, 680,
