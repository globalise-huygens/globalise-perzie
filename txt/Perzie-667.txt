569                         No. 279. - 1636.

Hij zendt factuur over 423 balen zijde, chagrijnleer en andere goederen per
Utrecht, Rotterdam en Breedamme ).

Tijdens het schrijven van den brief komt een renbode van den Groot-Vizier
uit Eriwan, met een brief, waarin een bevel van den Shah aan den Shabender van
Gamron, om het door De Bruyn veroverde Portugeesche vaartuig aan de onzen
uit te leveren. De waarde zou ongeveer f 60.000 bedragen, en de Shabender had
op 25 hiervan gerekend, zoodat het bevel van den Shah hem zal tegenvallen,
terwijl het prestige der onzen er door vermeerderen zal. Verder was er een bevel-
schrift van den Shah aan den Shabender en den gouverneur van Gamron, waarin
hun wordt bevolen, dat indien de onzen Maskate wenschen te veroveren, hun
troepen moeten worden bezorgd. Echter heeft Overschie deze twee ambtenaren
doen weten, dat onze scheepsmacht nu verdeeld was en het seizoen te ver gevor-
derd en hij er den G. G. over zou schrijven. Hij hoopt, dat de G. G. een voldoende
vloot zal zenden om Maskate te nemen.

Te Lar, waar de Compagnie veelal personeel houdt, om de zijde, die per kara-
vaan uit het Noorden komt, in ontvangst te nemen, heeft hij nu voor f 400 een
huis gekocht, hetgeen veel kosten voor logies, pakhuishuur enz. zal besparen.

De activa, waarover hij thans en tot ultimo October e. k. beschikt, bestaan nu
slechts uit f 120.000 comptanten, f 13.000 aan laken en f 13.257 : 13 : 4 voor nog
te incasseeren van de erven van den Hertog van Shiraz, Iman Kuli Chan. Hij zal
deze gelden besteden voor aankoop van zijde en hetgeen er te weinig is, zal hij
tegen interest deposito nemen, om uit het provenu der eerstkomende car-
gasoenen terug te betalen. Hij zal binnen 5 dagen naar Ispahan vertrekken.

1) Ik heb alleen de factuur aangetroffen, die onder no. 281 gedeeltelijk wordt
afgedrukt. Daarin komt echter geen zijde voor.
