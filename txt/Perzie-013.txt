INLEIDING.                                                                                         XIII

gestudeerd. Het was zijn vriend, de graaf van Essex t), die hem aanried,
op eigen gelegenheid naar Perzi te gaan, om er den wijdberoemden Shah
Abbas zijne diensten aan te bieden en den Shah over te halen tot een alge-
meen verbond tegen de Turken. In 1598 ging hij, begeleid door zijn jongeren
broeder Robert en 25 anderen als gevolg, te Veneti aan boord, stapte te
Alexandrette aan wal en reisde via Aleppo, de Syrische woestijn en Baghdad
naar Perzi, waar hij door Shah Abbas goed ontvangen werd. Deze wenschte
hem als gezant met geschenken naar Koningin Elisabeth te zenden; maar
Shirley, die wellicht op de Koningin gebeten was, omdat zij hem had
verboden, de Fransche decoratie aan te nemen, had een ander plan, dat
misschien van Essex afkomstig was). Hij verzocht Shah Abbas, hem
naar Europa te zenden, ten einde tegen Turkije de hulp te verkrijgen van
den Keizer, den Paus, Veneti en Spanje. Dank zij den steun van Allah
Verdy Khan), den vertrouweling van Shah Abbas, stemde deze daarin
toe. Shirley liet zijn broeder Robert met vijf volgelingen bij wijze van borg
voor zijn gedrag aan het Perzische hof achter. Robert maakte zich ver-
dienstelijk in den oorlog tegen de Turken en het is waarschijnlijk, dat zijn
broeder en hij de Perzen op de hoogte brachten van het maken en gebruiken
van kanonnen en andere vuurwapenen; tot nog toe hadden de Perzen
uitsluitend van pijl en boog als schietwapenen gebruik gemaakt). Ook
van Maurits’ krijgskunst, die Sir Anthony in de Nederlanden had beoefend,
kan hij de Perzen op de hoogte hebben gebracht.

In 1599 zond Shah Abbas als zijn ambassadeur naar Europa een
bejaard man, Houssein Ali Beg genaamd, tezamen met Sir Anthony Shirley
en diens vrij talrijk gevolg van Engelschen. Deze twee personen waren
gezamenlijk geaccrediteerd bij acht Europeesche hoven: den Paus, den
Keizer, Spanje, Frankrijk, Polen, Veneti, Engeland en Schotland ).
Onder het talrijke gevolg van den Perzischen ambassadeur waren vier
zijner landgenooten, van wie een, genaamd Ulugh Beg, de lotgevallen
dezer ambassade te boek heeft gesteld. Dit werk, getiteld: Relaciones,
door Don Juan de Persia’ werd in 1604 te Valladolid in de Spaansche
taal gedrukt; het werd nooit herdrukt noch vertaald tot 1926, toen de
eerste Engelsche vertaling verscheen 6). Tot dusverre was dit werk weinig

1) De gunsteling van Elisabeth, die hem later deed onthoofden. Hij was in zekeren
zin haar minister van buitenlandsche zaken. Zie Elisabeth and Esser by Lytton Strachey,
Londen 1928. Strachey noemt echter de Shirleys niet,

2) Curzon, II, blz. 537.

3) De vader van Imam Kuli Khan, gouverneur van Fars. Zie ook Sykes, IT, blz. 260.

4) Shah Abbas jaagde met pijl en boog op wilde varkens: zie Smidts reisverhaal in de
Bijlagen.

5) Volgens Sykes (II, blz. 261) hadden de ambassadeurs de opdracht, aan alle Chris-
tenen, uit Europa komende, handelsfaciliteiten te beloven en hen welkom te heeten. Van
den zijdehandel schijnt echter niet gesproken te zijn. Don Juan (zie hieronder) zegt daarover
niets, ook niet over den inhoud der geloofsbrieven of over den handel in het algemeen.

6) Don Juan of Persia, u Shiah Catholic, 1560 -1604, Transl. and ed, with an Intr,
by G. Le Strange, Routledge. 1926,
