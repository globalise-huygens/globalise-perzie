LXXXVIII                                                                        INLEIDING.

namelijk, dat de winst gedurende 16301632 f 89.316:4:12 bedroeg. Om-
trent het jaar 1633 weten wij slechts, dat de winst f 103.129:12:3 bedroeg
uit den brief van Van den Trille van Juni 1634 ).

Wat de jaren van het Directeurschap van Overschie betreft, beschikken
wij eveneens over weinig betrouwbare gegevens. Voor 1634 hebben wij
slechts de onvolledige balans per 31 October 1634 2), welke aan de debet-
zijde de activa bevat, doch geene onpersoonlijke rekeningen, die geen
goederen of vorderingen representeeren, en aan de creditzijde alleen een
bedrag representeerende het creditsaldo van Batavia; verder vinden wij
omtrent 1634 enkele cijfers, hier en daar in de brieven opgegeven, zooals
o.a. in den brief van Pieter Vlack, dd. 31 December 1634, aan den G.G. 3),
dan de opgaven in Overschie’s brief aan den G.G., dd. 15 Maart 1635 ),
waarin wordt gezegd dat de zuivere winst’ voor het jaar, eindigend met
31 October 1634, f 236.903:7:9 bedraagt, de onkosten f11.837:18:2, de
schenkages f 10.019, netto derhalve f 215.046:9:7; volgens onze opvattingen
kan men niet van zuivere winst’ spreken’, tenzij men de onkosten en
ongelden in vermindering brengt; doch scherpe formuleering behoort
niet tot de deugden der toenmalige handelscorrespondentie.

Voor 1635 noemt Overschie in zijn brief, dd. 15 December 1635 5), de
zuivere winst’ voor het jaar, eindigend met 31 October 1635 f 262.000,
waarvan f 27.000 voor onkosten en schenkages af moeten, zoodat netto
f 235.000 gewonnen werd. Dit cijfer is afgerond en blijkbaar globaal.
In zijn brief, dd. 28 December 1636, geeft de G.G. voor ditzelfde tijdvak een
winst in Perzi op ad f 220.377:18:4. Ditzelfde bedrag noemt Overschie in
zijn brief, dd. 28 December 1636, aan Bewindhebbers 6). In zijn brief, dd.
25 Maart 16367), aan den G.G. zegt Overschie, dat de winst dit jaar’’
(een der gebruikelijke vaagheden), iets meer dan f 250.000 beloopt.

Voor 1636 bezitten wij van Overschie een balans per 25 Maart 1636,
die eenigszins anders is ingericht dan die van 1634. Aan de debetzijde
komen niet alleen goederen en vorderingen, maar ook onpersoonlijke
rekeningen voor zooals oncosten’’, ,montcosten’’ e.d. terwijl de credit-
zijde behalve het saldo van Batavia ook een menigte posten bevat voor
goederen en deposito’s. Beide balansen hebben echter gemeen, dat zij
geen van beiden een post bevatten, die het saldo der Verlies- en Winst-
rekening presenteert. Zoodoende zijn dergelijke balansen slechts van zeer
betrekkelijke waarde voor ons onderzoek. Omtrent de winst in 1636 schrijft

1) No. 244.
2) No. 254.
3) No. 258.
4) No. 261.
5) No. 269.
6) No. 292.
7) No. 279.
