xXx                                                                               INLEIDING.

Dat komt, eensdeels, door het te loor gaan van een groot deel der
negotie-boeken, loopende over de 17e eeuw, waarvan, naar ons de heer
Mansvelt mededeelt, nog in 1862 niet minder dan 200 deelen vernietigd.
werden, en wel op order van den toenmaligen Rijksarchivaris; en anderdeels,
doordien het gevolgde systeem in zichzelf niet deugde en bovendien slordig
werd toegepast. Het onderzoek van den heer M. loopt, wegens die vernie-
tiging, juist niet over de periode, die ons bezig houdt; maar daar het systeem
hetzelfde was gebleven, ook gedurende de 18e eeuw, is het voor ons onder-
werp toch van groot belang. Voor de studie van de boekhouding der O. I. C.
van vr dien tijd blijft de vernietiging bovenvermeld echter een onher-
stelbaar verlies.

Het reeds in de 16e eeuw bekende systeem der dubbele boekhouding
werd te Amsterdam en Batavia niet toegepast. Dat het op de buiten-
kantoren wel werd aangewend, toont ons het fragment dat wij van Visnich’s
boekhouding te Gamron in Perzi bezitten ). Hoewel in de brieven van de
hier behandelde periode herhaaldelijk gesproken wordt van bijgesloten
afschriften der boekhouding, is het fragment bovengenoemd het eenige
betreffende Perzi dat wij tot nog toe hebben gevonden, benevens nog
enkele balansen e. d. stukken. Vermoedelijk zijn de overige te loor gegaan
met de vernietigde 200 deelen waarvan de heer Mansvelt spreekt.

Uit een boekhoudkundig oogpunt is belangrijk no. 52 van de Stukken
afkomstig van Wollebrand Geleynssen de Jong in het Alg. Rijksarchief:
Journael Bouck van de negotin, gedaen op Nederlandts comptoir in
Brootchia, begonnen den 15en November 1628, gedurende 1629 tot ulto
Maert 1630 toe’ en Grootboec .... begonnen 16 April 1631 tot December
1631 in Brootcha Anno 1631.

Voor een handelsonderneming zooals de O. I. C. dan toch. was, al kan zij
ook een mogendheid tevens worden genoemd, was de boekhouding, gelijk
de heer M. opmerkt, zonderling. Het Grootboek. te Amsterdam bevatte
niet alle bezittingen 2) en schulden der Compagnie. Een kapitaalrekening
was er niet in. Er was een apart grootboek, waarin de aandeelhouders
eredit stonden voor hunne aandeelen. In het andere grootboek kwamen
geen rekeningen voor van schepen, voorraden of winst- en verliesrekening.
Deze laatste heeft de heer M. gevonden in de rekening Retouren Generael’’,
waarop werden gedebiteerd de uitgezonden goederen en gecrediteerd de
opbrengst der retour-ladingen. Factuurbedragen werden er niet op geboekt,
ook niet onverkochte voorraden. Deze laatste schijnen de plaats van
Stille reserves bekleed te hebben. Dezelfde rekening werd. voorts gedebi-
teerd voor den. kostprijs en de uitrusting der schepen, die dus dadelijk als

1) No. 57, Ook uit latere brieven dan de hier behandelde blijkt dit; zie bl, xxmr dezer
Inleiding.
2) Blz. 76.
