No. 276, - 1636.                       560

No. 276. VAN ADRIAEN ADRIAENSEN 5), SUHALY, AAN BEWIND-
HEBBERS, AMSTERDAM.
7 Februari 1636 2).

UITTREKSEL.

Hij is den I Mei 1635 van de Kaap de Goede Hoop vertrokken met de
schepen ’s-Gravenhage en Maastricht, en de fluit Rarrop, die den 29" April van
costy 2) was aangekomen om water in te nemen en zich bij de twee eerstgenoemde
schepen voegde, waarmede de macht der vloot vermeerderd werd, hetgeen met
het oog op de Portugeezen wenschelijk was 4). De ’s-Gravenhage arriveerde
den 6" Juli te Batavia en 9 dagen later de beide andere. Gedurende de volgende
weken arriveerden nog de Vlissingen, de Amboyna, de Prinses Amelia van
Zeeland, de galleas van Hoorn, de fluit Rutthem van Zeeland, ’t Hof van
Hollandt van Delft en de Leeuwarden van Enkhuizen.

Den 1 September 1635 vertrok hij met de schepen Amboyna, Vlissingen,
Hof van Hollandt en Leeuwarden van Batavia met een cargasoen ad f 263.895:10:6,
bestemd voor Suratte en Gamron, en bestaande uit kwikzilver, vermillioen,
laken, spiegels, 1045 olifantstanden, notemuskaat, foelie, suiker, gommelak,
schildpadhoorn, aquilhout , nagelen, radix china , rotting, zwavel en geld 5).

De commandeur, Maurits van Ommeren, overleed dicht bij Goa, en werd op
een niet nader aangeduide plaats in de buurt begraven. In zijne plaats werd.
door den Breeden Raad benoemd Jacob Jansz. Patacque ).

Wegens langdurige windstilte kwamen de 4 schepen eerst den 27P November
1635 te Gamron aan. Er waren vele zieken, en 14 man waren onderweg overleden.

Te Gamron vernam hij dat Claes Bruyn met de Utrecht, Frederick Hendrick,
Wapen van Rotterdam, Oudewater en Bredam in het eind van October naar
Suratte was vertrokken, daar hij niet langer op Adriaensen kon wachten. Deze
stond nu in twijfel of hij dadelijk na het lossen der cargasoenen naar Suratte zou
vertrekken, om aldaar ingevolge orders van den G. G. onze zeemacht te ver-
sterken, dan wel nog te wachten op 650 balen zijde, die 20 December te Gamron
werden verwacht.

Daar de Frederick Hendrick wellicht reeds van Suratte naar Patria was
vertrokken 7) en men een zoo kostbare lading als 650 balen zijde niet in een of
twee schepen dorst laden wegens de Portugeesche macht, had men besloten
met onse vijf schepen’ 8) nog tot 20 December te Gamron te wachten.

1) Omtrent Adriaen Adriaensen vond ik niets in de Personalia; in 1636 werd hij na
Overschie tweede persoon in Perzi. Hij overleed aldaar den 2e" Februari 1639. Zie ook
Macleod, Index.                           '

2) BR. A. Kol. no. 1029 (Overgekomen papieren 1636, I;, vervolg).

3) Amsterdam.                                    p

4) Het reisverhaal, niets bijzonders bevattende, laat ik achterwege.

5) Het bedrag noemt de schrijver niet.

6) In 1625 had hij zitting in den scheepsraad in de Molukken; opperkoopman op Ambon
tot 1637 waar hij den 102 Mei 1637 overleed, (Macleod). Hij wordt ook Patacka genoemd.

7) Blijkens Pietersen’s brief, dd. 24 Januari 1636 (no. 274), was dit schip inderdaad den
10Pn naar Patria vertrokken met Perzische zijde en Indische textielen ad f 524.355 : 11 : .

S) Het waren er maar 4, maar hij vergeet de ’s-Gravenhage te noemen; zie Smidt’s
brief, dd. 10 Januari 1636 (no. 273).
