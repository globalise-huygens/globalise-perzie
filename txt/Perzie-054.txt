LIV                                         INLEIDING.

de landreis te Aleppo in het voor- eu najaar begon, zoodat de zaken in de
Golf gedurende het koelere seizoen konden worden afgedaan, terwijl ook de
hitte der zomermaanden in de Syrische woestijn zooveel mogelijk vermeden
werd.

Het eiland Ormuz is volkomen kaal en onvruchtbaar; de bodem bestaat
voor een groot deel uit zout; boomen zijn er niet en het regent er zelden.
Het is dus een alles behalve aangenaam verblijf, zoodat alleen de groote
winsten op den handel er bezoekers kon aantrekken.

Niettegenstaande de vele natuurlijke nadeelen van het eiland, dat
slechts ongeveer 20 K.M. in omtrek groot is, moet de stad Ormuz in dezen
tijd toch een bevolking van 40.000 zielen hebben geteld, wanneer de vreemde
kooplieden er verblijf hielden. Dan bood de stad. een aanblik zooals geen
andere in het Oosten, zegt een tijdgenoot ).

B. NA DE KOMST DER PORTUGEEZEN.

Behalve als marine-basis, diende Ormuz als de belangrijkste markt
in het Oosten voor het afzet van Portugals koloniale waren, hoewel de
handel niet in de eerste plaats kwam. Het doel was in de eerste plaats het
innen van de tollen der te Ormuz aangebrachte koopwaren. De handel
was er in handen van allerlei kooplieden, zoowel Oosterlingen als onder-
danen van de Italiaansche handelsrepublieken. Toen de Portugeezen het
eiland in 1514 onder Albuquerque veroverden, lieten zij de regeerende
vorsten op den troon als hunne vazallen, doch tegen het midden der 16e
eeuw werd het eiland een Portugeesche bezitting en kwamen de groote
tolinkomsten geheel aan de Kroon van Portugal, waarin volgens tijdge-
nooten, Ormuz de schoonste parel was. Wel een bewijs van het overwegende
belang van Ormuz als handels-emporium.

Het vorstenhuis van Ormuz was een der vele plaatselijke dynastin,
die sedert de 9e eeuw over verschillende deelen van Perzi hebben ge-
heerscht, en die vaak door de opeenvolgende veroveraars als vazallen in
hun ambt werden gelaten en dus tot het centrale gezag in feodale ver-
houding stonden, dan wel geheel onafhankelijk waren.

De Perzen deden zelven toen niet aan de zeevaart en in de Perzische
 Golf bezaten zij geen nationale zeemacht ). Vandaar dat het eiland Ormuz
zoo lang ongemoeid werd gelaten en de Portugeesche verovering betrekkelijk
zoo weinig indruk zal hebben gemaakt. De ligging van het eiland aan den
ingang der Perzische Golf maakte het tot een belangrijk strategisch punt,

1) Curzon, II, blz. 416.

2) De tot nu toe door alle schrijvers, ook Curzon, gehuldigde opvatting, dat de Perzen
nooit zeevaarders zijn geweest, wordt bestreden door Hadi Hasan, B.A., in zijn werk A History
of Persian Navigation (London, Methuen 1928).
