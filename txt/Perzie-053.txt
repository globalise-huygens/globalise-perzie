"INLEIDING.                                                 LI

len. Zij hadden ten slotte een goed georganiseerden staat gevestigd die tijdens
de regeering van Abaga (12841291) zelfs met Koning Eduard van Enge-
land betrekkingen aanknoopte 4).

Zoo bleef de Perzische Golf a.h.w. de brug, die Oost en West verbond,
en onder de aan de oude handelsroute gelegen stapelplaatsen was Ormuz
reeds in den tijd der Sassaniden de belangrijkste zeehaven geweest. De
stad lag toen nog op het vasteland, dicht bij het tegenwoordige Bender
Abbas ( Haven van Abbas), toen officieel Gamron geheeten, en door
vele schrijvers van dien tijd nog Ormuz genoemd. In de 13e eeuw, tijdens
de invallen der Mongolen, werd de stad naar het in de buurt liggende
eiland overgebracht, hetwelk toen Ormuz genoemd werd.

Gedurende twee eeuwen ontwikkelde zich hier onder eene Arabische
dynastie een machtig rijk, dat zijne souvereiniteit tot het eiland Bahrein,
bekend wegens de paarlvisscherij, en tot Bassora uitstrekte 2). In den loop
der eeuwen werd de plaats door tal van beroemde reizigers bezocht, o.a.
door Marco Polo, den Venetiaan, in 1275; door Ebn Batuta in 1331 en door
Jan Huygen van Linschoten in 1584, toen het reeds in handen der
Portugeezen was.

Van Linschoten vond Urmuz nog steeds de belangrijke stapelplaats
die het sedert zoovele eeuwen geweest was. ,Het heeft’ schrijft hij de
stapel van geheel Indien, Persen, Arabien ende Turckyen en alle die om-
liggende plaetsen ende contreyen ende in ’t gemeen ist vol Persiaenen,
Armeniers, Turcken ende alle natien, oock Venetianen die haer geneeren
met allerhande specerijen ende edelgesteenten dieder in groote menichte
werden gebracht van Indien ende van daer gesonden over lant naer
Venegten (Veneti) ende vervoert door geheel Turckyen, Armenien, Arabien,
Persen ende alle weghen. Ende werden wederomme gebracht allerhande
waren van deselfde landen’.

Hij vermeldt verder, dat jaarlijks, in April en September, een caffila
of karavaan uit Aleppo te Bassora aankomt, bestaande uit wel 6000 per-
sonen met hunne koopwaren, die dan overzee naar Ormuz komen en langs
dezelfde route terugkeeren, op de landreis begeleid door Turksche Janits-
jaren. De Franschen, Engelschen en Venetianen hebben in Aleppo hunne
consuls en zij onderhouden geregelde scheepvaartverbindingen van uit
Tripoli met Marseille, Londen en Itali.

De jaarlijksche karavanen van en naar Aleppo in April en September
worden ook in de thans gepubliceerde brieven der O.I.C. vermeld. Zij
behoorden nog lang niet tot het verledene.

Het klimaat van Ormuz en Gamron gelijk trouwens van een groot
deel der Golf is gedurende de zomermaanden z6 heet dat Europeanen
en ook vele Aziaten het er niet kunnen uithouden, en zoo kwam het dat

1) Sykes, I, blz. 177,               2) Curzon, II, blz, 414,
