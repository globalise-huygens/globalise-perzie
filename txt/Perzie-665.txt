567                                   No. 279. - 1636.

1634 tot 1 November 1635 t). De restanten, die in het Debet van het Comptoir
Generael geboekt blijven (goederen en inschulden dus), bedragen tezamen
f 790.841 : 11 : 2; de zuivere winst f 254.362 : 10 : 6, de schenkages f 16.290 : 16 :
en de algemeene onkosten (salarissen, paarlen enz.) f 11.880 : 5 : 8. Het te kort
komende tin ad f 9.562 is afgeschreven. Het staal, dat van slechte qualiteit is,
werd met f 3.725 verlies verkocht. Het klatergoud en de koperen vijzels enz. zijn
tegen zijde geruild.

De Shah is naar Eriwan vertrokken, nadat de Turken die plaats haastig hadden
verlaten, waarover groote vreugde in het rijk heerschte. Het terugtrekken der
Turken ) zal onzen zijdehandel ten goede komen. Hij gaat dan verder: ,Op onse
compste in Spahan sullen alweder naer den Coninck moeten reysen ofte yemant
daertoe gebruycken, al naer de gelegentheyt sich presenteert, ende met wat
een uytermaten travaille moet dat geschieden, soo verre te reysen met tenten
en ander gesleep om ’s Compagnies middelen met soo veel oncosten ende schenkagie
te soecken, ’t is voorwaer geen gelegentheyt voor de Compagnie ende wanneer
het soo immers moet sijn, soo en sullen wy ons niet laten bedrouven; de travaille
die wy doen ende ’t peryckel, dat wy lopen in ’t reysen, maer ’t soude ons meerder
troost geven dat d’ heer Generael ende Raden van India maer ’t vertrouwen
hadden van onse deligentie; dit jaer hebben de Compagnie ontrent de 800 mylen
te paerde gedient soo in ’t reysen naer Gamron, Spahan , naer Casbijn, naar
Ardavilla, met het leger van daar naer Gylan, weder naer Casbyn, voorts naar
Spahan en Gamron, als voren verhaelt, ende dit moet nootwendich geschieden
van ’t opperhooft selfs, als men de Compagnie behoorlijck dienen sal wegens
’s rijex staet alhier; God loff, die vertonen sich mettertijt in betere aparentie,
alsoo den Coninck nu wat wyser begint te worden.’ Z. M. heeft hem een ponjaard
vereerd met robijnen enz. ter waarde van f 800, alsmede eenige kostbare kleeding-
stukken. Het is hem echter niet gelukt, zijde te bekomen.

Hij heeft het huis der O. I. C. te Ispahan voor f 160 doen veranderen, zoodat
de poort nu vergroot is, en 400 500 kameelen nu ten allen tijde in en uit kunnen
gaan.

Met het schip Utrecht gaat naar Batavia de onderkoopman Aris van Wolfs-
winckel, die het vorige jaar van de schepen hier is gebleven. Hij heeft zich niet
kwalijk gedragen. Doch Barent Pietersen rapporteert, dat hij bij het inkoopen
van textielen fraude gepleegd heeft 3).

De nieuwe onderkoning van Goa maakt groote voorbereidselen voor oorlog,
waarover Barent Pietersen uit Suratte wel zal berichten.

Hij gaat dan voort:

Constantijn Alleman, daer wy UEE. voor desen van hebben geaviseert,

1) Dit heeft vermoedelijk betrekking ook op het volgende nummer, hetwelk eveneens
gedateerd is van 25 Maart 1636. Andere bescheiden over de boekhouding heb ik niet in dit
archiefnummer aangetroffen.

2) Onder den geweldigen Sultan Murad IV (16111640), die een opstand der Janit-
sjaren bedwong, en van wien gezegd wordt dat hij ongeveer 100.000 personen deed terecht-
stellen. Hij was de laatste Sultan van het huis der Ottomanen, die zijne legers persoonlijk in.
het veld. aanvoerde. Tegen de Perzen, als Shiiten, koesterde hij een woesten haat. In 1638
ontnam hij hun, ditmaal voor goed, Baghdad en hunne heilige plaatsen. (Zie Murad in Enc. Brit.
en The Turkish Empire door Lord Eversley en. Valentine Chirol (Fisher Unwin, London, 1917).

3) Zie no. 274.
