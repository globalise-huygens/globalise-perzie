INLEIDING.                                                                              XCV

in ruil hebben gegeven. Daarmede waren dan de capitulaties van 1623
voor goed van de baan, want toen het origineele stuk eenmaal in handen
van Shah Sefi of diens Groot-Vizier was geraakt, was er natuurlijk geen
sprake van het ooit terug te krijgen.

Dat men vrijheid van negotie’ of vrijheid van komen en gaan,
koopen en verkoopen heeft opgevat als vrijheid van in- en uitvoerrechten,
hetgeen iets anders is, komt mij zeer waarschijnlijk voor. In ieder geval
kan men noch in Perzi noch te Batavia of Amsterdam over het hoofd
hebben gezien, dat de twee teksten (van 1623 en van 1629 en 1642) geheel
van elkander afweken, en in dit verband is het wel opmerkelijk, dat de op
blz. 370 van het Corpus Diplomaticum afgedrukte tekst niet in het Groot-
Placaetboek gepubliceerd is.

Uit alle verdere correspondentie blijkt, dat de onzen alleen tolvrijheid
genoten, wanner zij er in den een of anderen vorm voor betaalden, hetzij
door schenkages’’ aan de rijks-grooten, hetzij door een te hoogen prijs
voor de zijde te geven, dan wel door op den prijs der import-goederen
iets toe te geven.

Ook uit internationaal-rechtelijk oogpunt was de bekrachtiging’
heel wat minder liberaal dan de capitulaties van 1623.

Terwijl art. 5 van 1623 aan de onzen toestaat, hunne eigene maten
en gewichten te gebruiken, legt art. 4 van de bekrachtiging’ ons de ver-
plichting op, de door den Shah goedgekeurde maten en gewichten te ge-
bruiken.

Wel werd in art. 8 van de bekrachtiging’ de onschendbaarheid der
Nederlandsche factorijen bevestigd, welke in art. 10 van 1623 gewaarborgd
was, maar art. 11 van 1623, waarin aan de Nederlanders vergund werd
kerken te stichten was in de ,bekrachtiging’ vervangen door art. 11
nopens begraafplaatsen.

De artikelen 14en 15 van 1623, waarbij een Nederlander, die een moord
of ander delict pleegt of bij vrouwen gevonden wordt, door zijne eigene

opperhoofden wordt berecht, zijn in de bekrachtiging’ vervangen door
art. 10, hetwelk dat privilege belangrijk inperkt.

Art. 18 van 1623, waarbij aan allen die in dienst der Nederlanders
zijn, dezelfde voorrechten als aan dezen worden toegekend, wordt wel in
art. 12 van de bekrachtiging’ goedgekeurd, maar aangevuld met de
bepaling dat zij niet tot het Christendom bekeerd mogen worden.

Art. 13 van 1623, waarbij Nederlandsche renegaten door de Neder-
landsche opperhoofden in hechtenis konden worden genomen, komt in
de bekrachtiging’’ in het geheel niet voor.

Beslist onwaar is in de bekrachtiging de zinsnede: De articulen die
den capiteyn Huberto Visnicht wegens zijne principalen aen de Mag. van
Persia verzocht, zijn dese hierachter volgende’ (volgen art. 115), die
zooals uit de Bijlagen blijkt, daarmede niet overeenstemmen, terwijl
art. 16-23 eenvoudig weggelaten zijn.
