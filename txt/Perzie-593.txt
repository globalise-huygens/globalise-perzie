495                                No. 247. - 1634.

No. 247. VAN NICOLAES JACOBSZ. OVERSCHIE, ISPAHAN, AAN
BEWINDHEBBERS, AMSTERDAM.
9 Augustus 1634 ).

UITTREKSEL.

Hij bevestigt zijn brief van 9 Januari Il. Sedert dien datum zijn 366 colli
zijde verscheept per Utrecht, Bueren, Grol, Veenhuysen en Goa, waarover Jan
Carstenzoon commandeur was. Hij vermeldt dan de onverwachte komst van
Van den Trille en diens besluit, hem in Perzi te handhaven. Van den Trille is
den, 28" Maart met genoemde schepen weder vertrokken.

Te Ispahan komende vond hij 294 colli zijde, geleverd tegen de rekeningen
van Molaim Beg, Shahriari en Khodja Cassim, doch bijzonderheden weet hij
nog niet. Wegens schelmerij van de beambten wordt er veel minder afgeleverd.
dan behoorde.

Hoewel ’s Konings factor te Gamron 6500 toman  f 381, per toman voor
zijde had ontvangen, heeft hij zijn woord niet gehouden en wil tevens niet toe-
staan, dat Overschie van particulieren koopt. Hij heeft daarover beklag ingediend
bij den Groot-Vizier. Er zijn allerlei pretenties over de oude rekeningen, waarvan
weinig terecht zal komen.

De Koning bemoeit er zich niet mede en is te Tabriz, waarheen Overschie,
zelf ziek zijnde, den tolk zal zenden, om de zaken te bespreken. Deze kan met een
kleinere schenkage volstaan dan Overschie zelf.

Van cocons zal hij een klein partijtje als proef zenden.

Met goud doorstikte tapijten (,gouden alcatyven’) zal hij volgens order
van den G. G. koopen en 25 stuks verschepen, ook eenige paarlen als proef.

Hij heeft 3000 toman in geld, maar kan geen zijde koopen, daar dit verboden is.
De Armeniers zenden nu hun zijde naar Aleppo.

Zij zouden veel liever hun zijde aan de Compagnie verkoopen want worden
binnen Aleppo en Constantinopolen getravalieert ende moeten betalen tgene de
Arabiers ende Mooren onderwegen believen ende soo comen te sterven, en comt
geen van hun goet terecht.’

Van Visnichs uitstaande schulden heeft hij met moeite 500 toman gend.

De Engelschen hebben 95 balen zijde, doch comptanten hebben zij niet en zij
verkoopen hun laken, hetwelk zeer beschadigd is, tot den halven prijs. Zij beweren
dat wij hun handel hebben bedorven, en hebben in geen 3 jaren met den Koning
gecontracteerd.

Dezen brief schrijvende, ontvangt hij den brief, dd. 3 December 1633 (op 25
Juli 1634) uit Amsterdam, waaruit hij gaarne verneemt dat de Banda en
Egmont zeilree lagen, om  droicture’’ naar Gamron te vertrekken.

Hij zal dezer dagen 400 colli zijde, waaronder geen ardasse , verzenden.
Verleden jaar werden 40 balen ardasse verzonden, omdat de regeering hem die
had opgedrongen.

Verleden jaar is er op het laken geen winst gemaakt, daar de Engelschen de
markt bedorven hebben. Carsayen zijn niet tot loonenden prijs te verkoopen.

1) R. A, Kol. no. 1027 (Overgekomen papieren 1635, III, vervolg).
