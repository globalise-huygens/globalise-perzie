804.

GLOSSARITM.

daalders werden er omgemunt in de bovengenoemde muntsoorten. Er was een
gouden munt, xerafin geheeten, die 131, ropias gold. Vermoedelijk zoo geheeten
naar de Sarafs of geldwisselaars (bankiers). Een lac was 100.000 Ropias, 100 lacs
een croure. En Theil (Tail of Tal) gold 11-13 Ropias. In Deccan had. men
Pagodes, die 8 Perzische larijnen golden.

(Hollandsche):

1 gulden 20 stuivers 320 penningen.

1 schelling 12 Grooten Vlaamsch 6 stuivers.

De Gouden Carolus, ook Carolus gulden geheeten, werd in 1520 op last van
Karel V geslagen. Voortaan (van 1526) moesten alle bedragen van boeten e.d.
worden uitgedrukt in Caroli gulden tot 20 stuivers. Maar in 1522 was de gouden
Carolus reeds gestegen tot 22 stuivers. In 1618 had de gouden Carolus een
waarde van f 2..

In 1542 liet hij zilveren Carolus guldens slaan, die 20 stuivers zouden gelden.
In. 1606 stonden zij op 1:3: -.

Reaal van achten. De waarde dezer munt, althans volgens de factuur dd.
10 November 1623 (no. 24 dezer documenten), was 51 stuivers. In die factuur
is de waarde van 8000 realen 51 st. f 20.400. Blijkens het Grootboek op blz.
110 gold een reaal van achten echter 50 stuivers. Volgens Verkaden (Muntboek,
geciteerd door A. Hotz in diens uitgave van het Journaal van Cunaeus) was de
Ned. reaal in 1586 f 2,10 waard. Zie noot 2 blz. 29 van dat werk.

De reaal was oorspronkelijk een Spaansche munt, real de ocho, ook wel
Spaansche mat genoemd. De rixdaelder had dezelfde waarde als de reaal van
achten. De reaal en de rixdaelder zijn de voorouders van den Amerikaanschen
dollar. In Noord-Amerika heeft men tot ver in de 18e eeuw nog in realen van
achten gerekend. Men rekende in P.S.’ (Pesos) en later liet men de P weg,
en maakte een streep door de S, vanwaar dan het dollarteeken afkomstig zou
zijn. Ook wordt aangenomen dat de streep werd gezet door het cijfer 8, hetwelk
op de oude Spaansche realen staat. (Silver, its History and Romance by B. White,
London MCMXX blz. 197). Volgens Kern (Linschoten, uitg. Kern I, blz. 71
noot) was deze Spaansche munt als wettig betaalmiddel in de Nederlanden toe-
gelaten tegen een van regeeringswege ingestelden koers, welke bij plakkaat
van 2 September 1594 op 2 gulden 5 stuivers bepaald werd. Zie Mr. N. P. van
den Berg, Encyclopaedie van Ned. Indi, blz. 588 en de aldaar aangehaalde
schrijvers.

De naam Reaal van Achten’ komt mij minder juist voor, want de acht
eenheden, waaruit het stuk bestond, waren : acht realen. ,Stukken van achten’
zou juister zijn geweest. Deze term werd ook gebruikt. Wat was nu een reaal,
of in het Spaansch : real’ In de reeds aangehaalde werken heb ik daarover
geen uitsluitsel kunnen vinden.

In de Handleiding tot de kennis der Nederlandsche Munten, door een anoniemen
schrijver bij C. Wouters te Amsterdam in 1850 gepubliceerd, vond ik het vol-
gende : Men kent drie geldstukken, Reaal geheeten : de eerste, de Reaal van
Oostenrijk, die van 6 stuivers werd uitgegeven en het jaartal 1487 draagt, doch
die veeleer een gedenkpenning schijnt te zijn; de tweede, de groote dubbele
(Philippus Reaal) of ook wel groote Vlaamsche van Maximiliaan en diens zoon.
Philips van Bourgondi van 1489 van 4lf, stuiver en eindelijk de Vlaamsche
reaal door Karel V en zijne moeder Johanna in 1517 te Antwerpen geslagen.
Deze laatste alleen hield gelijken tred in. prijs met die van Spanje, onder welken
naam zij wel niet genoemd, doch zeer vermoedelijk bedoeld werd. Eertijds
duidde men een waarde van 31, stuiver aan door de uitdrukking Reaal. Maar
een zoodanige Nederlandsche munt was niet bekend. De reden daarvan
moet worden gezocht in een prijsbepaling der Spaansche Realen. In 1548
stonden zij op 31, stuivers, in 1552 op 31(, stuivers, in 1619 op 6 stuivers t). Zij
hadden toen, hetzij door vermindering aan de Munt van Spanje, hetzij door
schrooijing, een belangrijk gewichtsverlies ondergaan. Men liet ze toe op een

1) Volgens Bartjens, blz. 18, deed een reaal (omstreeks 1744) 7 stuivers.
