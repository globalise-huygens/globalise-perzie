VIII                                                                             INLEIDING.

politiek, commercieel, financieel, diplomatiek en maritiem karakter, ook
nog dat van exploratrice ).

De ondernemingen, die in de O.I. C. werden samengevoegd, droegen
alle een voorloopig, tijdelijk karakter. Zij hadden niet ten doel, in het
Verre Oosten factorijen te stichten, of aan hare zaken een blijvend karakter
te geven. Doordrongen van de gevaren dezer woelige tijden, had men die
ondernemingen opgericht met het doel, een of meer schepen uit te rusten en
met goederen en geld te beladen, ten einde die in het Oosten om te ruilen
tegen de specerijen die men niet, zooals tot nog toe te Antwerpen of Lissabon
gemakkelijk kon koopen. Immers die handel was door den Koning van
Spanje sedert 1598 verboden en de Hollanders konden alleen onder vreemde
vlag in ’s Konings havens handelen. Ieder schip of vloot was een aparte
onderneming, die afliep, wanneer het schip of de vloot terugkeerden. Daar-
ginds in het Oosten, in die eerste jaren, verleende noch genoot men crediet
en het resultaat van iedere expeditie was bekend zoodra de retourgoede-
ren verkocht waren.

De nieuw opgerichte Compagnie droeg in hare organisatie van dit
alles nog de sporen ). De tijden waren nog even woelig als toen de eerste
Nederlandsche zeevaarders in het einde der 16e eeuw hunne gevaarvolle
ontdekkingsreizen ondernamen. Wie daarginds handel wilde drijven, moest’
bereid zijn ervoor te vechten ), zoowel op den zeeweg naar het Oosten,
als daarginds, en de uitkomst was hoogst onzeker. De nieuwe Nederlandsche
Staat was nog in het begin van zijne opkomst. Aan de stichting van een
koloniaal rijk zal men toen nog nauwelijks gedacht hebben. Maar den strijd
tegen Spanje hield men vol en daartoe was het noodig, den vijand ook in
het Oosten aan te tasten, en daar zelf de waren te halen, die hij ons wilde
onthouden. Zou dat alles met kans van slagen ondernomen worden, dan
moest de nieuwe onderneming van ruime bevoegdheden worden voorzien,
en zoo kwam, op initiatief van den genialen Oldenbarneveldt, het eerste
Oetrooi tot stand, waarbij de Vereenigde Geoctroyeerde Nederlandsche
Oost-Indische Compagnie niet alleen het monopolie op den Oost-Indischen
handel verkreeg, maar ook het recht tot het aanleggen van sterkten, het
aanstellen van gouverneurs, rechterlijke ambtenaren en krijgsvolk, het
uitoefenen van gezag, het prijsmaken van vijandelijke schepen. De schepen

1) Zie: ,Memorie van ’t geene daerop de commisen .... in het stellen van .. .. rappor-
ten .... hebben te letten’. Bijlagen, no. 2.

2) O.a. de bepaiing in het Octrooi, dat aandeelhouders bevoegd waren na 10 jaren hun
kapitaal terug te eischen. Ook de boekhouding was berekend op het oude systeem.

3) Volgens art. 58 van de Instructie voor de commisen en koopluyden’’ van 1617
waren dezen gehouden als er eenige apparentie van voordeel’ was, Spaansche en Portu-
geesche schepen ,couragieuselijck aan (te) tasten’’. (Van Dam, Uitgave Dr. Stapel, I, blz. 600).
Wie dus in dienst der O. TI. C. trad, moest behalve kantoorwerkzaamheden te verrichten en
handelszaken te drijven, ook tot vechten bereid zijn. Niet zelden werd zelfs een opperkoopman
tot admiraal benoemd.
