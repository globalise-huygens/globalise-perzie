XXXVII                                                                INLEIDING.

ongeveer tien eeuwen terug te gaan. De dochter van den Profeet (die geene
mannelijke nakomelingen naliet) was gehuwd met Ali, den derden Kalief
(654661), die twee zonen had, Hussein en Hassan, van wie de eerste,
volgens de overlevering, gehuwd was met de dochter van Yezdigird, den
laatsten der Sassaniden. Zoowel Hussein als Hassan en hunne nakome-
lingen werden echter door de Ommajaden-Kalifen omgebracht en deze
allen, bekend als de Twaalf Imams, worden als martelaren en heiligen
vereerd. Een zekere Sheikh Sefi, die zijn stamboom tot de Imams opvoerde
en te Ardabiel woonde, had reeds ten tijde van Tamerlan van zich doen
spreken, doordien hij voor 12.000 krijgsgevangenen lijfsbehoud wist te
verkrijgen. Een achterkleinzoon van Sheikh Sefi, Ismail genaamd, wist
zich door buitengewonen moed en begaafdheid een grooten aanhang te
verschaffen. Aan het hoofd der ,Kazelbash’ (,,Roodhoofden’, naar den
door hen gedragen rooden tulband) veroverde hij van 1499 tot 1508, behalve
het tegenwoordige Afghanistan en Perzi, ook Mesopotami met Baghdad
en de heilige plaatsen der Shiiten. Hij verhief voor het eerst het dogma der
Twaalf Imams tot Staatsgodsdienst ), en eerst in het begin der 16e eeuw
scheidde zich Perzi aldus officieel van de overige wereld van den Islam af.

Het verbazend snelle succes van Shah Ismail is alleen te verklaren
door een plotseling ontstane nationaal-godsdienstige opleving, zooals ook
plaats had bij de opkomst der Sassaniden. Die opleving was niet alleen van
nationaal-godsdienstigen aard, maar ook op het gebied van letteren,
kunsten en wetenschappen ontstond een nieuwe opbloei. De hoofdstad
werd achtereenvolgens verlegd van Ardabiel naar Tabriz, van daar naar
Kazvin, en ten slotte door Shah Abbas den Groote naar Ispahan.

Deze inleiding zoude te lang worden, indien ik daarin de geschiedenis
van de gebeele dynastie der Sefaviden inlaschte. Ik moge daarom naar de
reeds genoemde werken verwijzen, en vermeld alleen de voorgangers van
Shah Abbas den Groote: Shah Ismail (14991524), Shah Tahmasp (1524
1576), Shah Ismail II (15761577).

Omtrent de regeering en de persoonlijkheid van Shah Abbas I of den
Groote (15871628) en van diens kleinzoon en opvolger, Shah Sefi (1628
1642) mag ik iets uitvoeriger zijn, daar de in dit werk vervatte documenten
betrekking hebben op de zaken der Oost-Indische Compagnie tijdens de
regeering dezer beide vorsten.

Reeds ten tijde van Shah Ismail en Shah Tahmasp waren Turkije en
Perzi veelal in oorlog geweest. De grenzen waren niet nauwkeurig vast-
gesteld en de Sunnitische of orthodoxe Turken en de Shiitische Perzen
koesterden om godsdienstige verschillen een bitteren haat tegen elkander.
Tijdens de regeering van Tahmasp waren Mesopotami met Baghdad en

1)  Ook art. 1 der supplementaire Grondwet van 1907 erkont dit dogma als officieelen
godsdienst. Zie Perzi voorheen en thans blz. 170 vlg.
