INLEIDING.                                                                  XLVII

De gouverneur der groote provincie Fars, met hare lange kustlijn
en zeesteden, Imam Kuli Khan, van wien reeds gesproken is, schijnt
den rang, hoewel niet den titel, van onderkoning te hebben bezeten, im-
mers hij verleende aan de O.I.C. rechten, die alleen een souverein vorst
zou kunnen verleenen.

Vraagt men nu, hoe een staat zooals deze, zonder grondwet, zonder
vertegenwoordigende lichamen, zonder hetgeen wij onder staatsinstel-
lingen verstaan, kon blijven voortbestaan, dan ligt het antwoord, gelijk
voor andere Mohamedaansche staten tot in onze dagen, in een verwijzing
naar de overoude beschaving der Perzen en naar de Mohamedaansche
Wet en het Mohamedaansche Recht, beide gebaseerd op den Koran en
op de Hadith (overleveringen omtrent gezegden en beslissingen van den
Profeet). Daarin lag de voornaamste beperking van de souvereiniteit van
den Shah, behalve natuurlijk in die uiteindelijke beperking, aangeduid
door een geestigen Franschman, die sprak van absolutisme, tempr par
lassassinat’’. Dat ondervond de opvolger van Shah Abbas, Shah Sefi,
die wegens zijn tallooze wreedheden uit den weg werd geruimd.

Mohamedaansch Recht en Wet werden te eerder aanvaard, naardien
de Perzische Staat onder de dynastie der Sefaviden in zekeren zin een
theocratie was, welker hoofd heette af te stammen van de familie van den
profeet, zoowel als van de oude Perzische Koningen.

De Islamitische wet, die, zooals bekend is, het leven der geloovigen
tot in de kleinste bijzonderheden regelt, en met welke het Mohamedaan-
sche Recht nauw verbonden is, heeft in het Oosten getoond een opmerke-
lijke bijeenhoudende kracht te bezitten, die zij zeker ontleende aan haren
zedelijken ondergrond en aan de hooge waarde, die zij aan het gezins- en
familieleven hechtte. Anders is het taaie voortbestaan van een land als
Perzi gedurende zoovele eeuwen niet te verklaren.

Al was de Shah dus een autocraat, toch bezaten zijne onderdanen
zekere rechten en vrijheden: die welke hun door Mohamedaansche Wet
en Recht werden gewaarborgd ). De behoeders daarvan waren en zijn
nog, de Mohamedaansche priesters, (beter: schriftgeleerden, daar de
Islam geen priesterlijke wijding kent) en deze vertegenwoordigen in
zekeren zin het volk tegenover den vorst en tevens Mohamedaansch
Recht en Wet. De Sefaviden begunstigen de geestelijkheid door het
stichten van geestelijke universiteiten te Ispahan en elders, en wisten
haar op die wijze, en door ostentatieve vroomheid, aan zich te binden.
Shah Abbas de Groote maakte meer dan n bedevaart naar het graf van

1) De ostentatieve vroomheid der Perzen is dikwijls maar schijn en huichelarij, maar
toch noemen zij zich vaak eerder ,,mussulman’’ dan Iranirs, een voorkeur die echter duidelijk
wordt door het feit dat zij hunne weliswaar niet al te uitgebreide, maar toch onvervreemdbare
rechten te danken hebben aan den godsdienst dien zij belijden en die a. h. w. hun eenig wapen
is, waarmede zij zich kunnen beschermen tegen al te ondraaglijke tirannie.
