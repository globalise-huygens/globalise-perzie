INLEIDING.                                                                       XLI

naar Nederland ginger zij vestigden zelfs hun eigen kerk te Amsterdam
kan zulks wel het geval geweest zijn.

Shah Abbas deed veel voor de consolidatie van het rijk en van de talrijke
stammen die het bewoonden, o.a. door het bevorderen van de bedevaart
naar Meshed (in Khorassan) waar behalve de Kalif Harun al Rashid ook
de Imam Riza begraven ligt.

Ook consolideerde Shah Abbas I zijn rijk in het Zuiden zoowel door
de annexatie van het oude koninkrijk Lr als door de verovering op de Por-
tugeezen van het eiland Ormuz in de Perzische Golf (1622) ).

De voornaamste legeraanvoerder van Shah Abbas was Allah Werdi
Khan, die o.a. het Koninkrijk Lr in het Zuiden veroverde en gouverneur -
was van de groote provincie Fars. Met zijn zoon, Imam Kuli Khan, kwarffen
de onzen bij hunne komst dadelijk in aanraking ). Hij hield evenals zijn
vader, te Shiraz een hofhouding die bijna even glansrijk was als die van
den Shah zelven ).

Toen Shah Abbas ouder werd en zijne vier zonen opgroeiden en populair
werden, scheen hij aan aanvallen van vervolgingswaanzin onderhevig te
zijn geworden, althans uit vrees voor samenzweringen of andere vijandige
handelingen deed hij zijn oudsten zoon Sefi ombrengen; de tweede zoon stierf
een natuurlijken dood. Zijn derden zoon deed de Shah blind maken, en deze
doodde in razernij zijne eigene dochter, die de Shah zeer beminde, en pleegde
vervolgens zelfmoord, terwijl de Shah zijn vierden zoon eveneens blind
deed maken 4).

De reizigers van dien tijd geven ons talrijke voorbeelden van de wreed-
heid van Shah Abbas, die vermoedelijk aanvallen had van hetgeen men
Caesaren-waanzin’’ heeft genoemd. Reeds in den aanvang zijner regeering
had hij een zekeren Murshid Kuli Khan doen ombrengen, die hem als leger-
aanvoerder op den troon had gebracht toen hij nog minderjarig was. Hij
volgde in dit opzicht het voorbeeld van Harun al Rashid die zijn grooten
minister Yaya den Barmecide deed ombrengen. Trouwens in vele opzichten
had, hij veel gemeen met dezen beroemden Kalif. Gelijk deze placht ook
Abbas, vermomd, (,tabdil’) door zijne hoofdstad te wandelen en met
allerlei lieden uit het volk te spreken. Daar zijne wreedheden zich hoofd-
zakelijk beperkten tot zijn eigen gezin en het hof, terwijl het volk van een
voor dien tijd ongekende welvaart en rechtvaardig bestuur genoot, is zijn
nagedachtenis bij de Perzen toch altijd in hoog aanzien gebleven, en zulks

1) Zie omtrent Ormuz en de Perzische Golf onder C.

2) Zie no. 48,

3) Jan Smidt zegt in zijn Reisverhaal van 1628--1630, dat Shiraz, Lar en Ormuz
(ongeveer de tegenwoordige groote provincie Fars) geregeerd worden door den hertog van
Shiraz (Imam Kuli Khan), die al de inkomsten ontvangt, 8000 man te velde moet brengen,
den Shah tribuut betaalt en in deze streken genoechsaem souverain"’ is,

4) Zie hierover het Reisverhaal van Jan Smidt in de Bijlagen (hierna, bla, 729 vlg).
