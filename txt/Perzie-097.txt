BRONNEN.                                                     XCVII

dit deel wellicht grooter zijn, dan met den smaak van velen overeenkomt.
Bovendien zijn vele stukken van de destijds gebruikelijke breedsprakig-
heid en niet voor de auteurs daarvan had Shakespeare geschreven dat
Brevity is the soul of witâ€™. De bedoeling dezer uitgave is geweest den
lezers een denkbeeld te geven van de werkwijze der O.-1.-C. Zijn er onder
hen, die de origineelen raadplegen, dan zullen zij, naar ik hoop, niet
ondankbaar zijn voor het vele dat hun onthouden is.

Aan het eind van dit deel vindt men, behalve de Bijlagen, Indices
en het Glossarium ook een lijst van de aangehaalde litteratuur. Die
lijst is uiterst kort in vergelijking met het groote aantal werken van
allerlei aard over Perzi. De in 1930 verschenen Bibliography of Persia
van Lt. Col. Sir Arnold T. Wilson bevat op 254 bladzijden naar schatting
meer dan 3000 titels, alleen van in Europeesche talen (ook de Neder-
landsche taal) uitgegeven werken, wel een bewijs hoezeer Perzi steeds
een onderwerp van studie is geweest.

De volgorde der stukken is, met enkele uitzonderingen, strikt chrono-
logisch, al is daar ook wel iets tegen; echter overweegt de nuttigheid daar-
van. De plichtplegingen aan het begin en het einde der brieven zijn in
verreweg de meeste gevallen kortheidshalve weggelaten. Daar ik die als
bekend mag veronderstellen, zal ik ze hier niet vermelden. De bij een
woord in den tekst duidt aan, dat dit woord in het Glossarium verklaard is.

Ten slotte een hartelijk woord van dank aan Dr. N. Japikse, die mij,
toen ik als nieuweling op het moeilijke pad der bronnenpublicatie, eenigs-
zins schoorvoetend de opdracht voor deze uitgave aanvaardde, zijn steun
en die van het bureau der Commissie beloofde. Die belofte werd ten volle
nagekomen, en een woord van dank mijnerzijds komt ook toe aan Me-
juffrouw Rijperman, wet. ass, die met onverdroten ijver en nauwgezetheid
de proeven met de origineelen heeft vergeleken en gecorrigeerd. Aan Prof.
Mr. Dr. S. van Brakel, toezichthoudend lid der Commissie, dank ik menigen
nuttigen wenk en aanmoedigend woord en ook aan Z. H. G. moge ik hier
mijne erkentelijkheid daarvoor betuigen. Mijn dank ook aan Mr. R. Bijlsma,
archivaris, die steeds tot inlichtingen bereid was, en aan het overige
personeel van het R. A. voor de vriendelijke hulp die mij verleend werd.

H. D.

VII
