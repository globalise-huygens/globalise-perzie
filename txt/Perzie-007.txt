INLEIDING.

Ln
HISTORISCH OVERZICHT.
A. De Oosr-INDISCHE COMPAGNIE.
a. Oprichting en kapitaal.

Het ligt niet binnen het kader dezer uitgave, hier een overzicht van de
geschiedenis der O.I.C. te geven, en dat is dan ook allerminst mijne be-
doeling. Alleen wil ik enkele jaartallen, feiten en cijfers in herinnering
ebrengen, die tot beter begrip van zaken kunnen bijdragen en die den lezer
in zeer korte trekken voeren tot den toestand der O. I. C. in den jare 1623,
met welk jaar de Perzische vestiging aanvangt.

De oprichting der O. I. C. had blijkens het haar verleende Octrooi
plaats op den 20en Maart 1602. Zij was hetgeen men thans zou noemen
een trust’’ of combinatie, samengesteld uit verschillende betrekkelijk
kleine particuliere ondernemingen, bekend als de voor-compagnin’’, en
door den staat voorzien van het monopolie van den handel op de Oost-
Indin.

Het karakter der bovengenoemde particuliere ondernemingen was vol-
strekt niet dat van onze tegenwoordige firma’s of naamlooze vennoot-
schappen. Wij dienen ons te herinneren, dat ons land. voortdurend in oorlog
was; de vaart op de Indin was nieuw en nog zeer onveilig, zoowel wegens
den oorlog als wegens de zeeroovers ). Men had nog weinig ervaring; de
streken waarop men handel ging drijven, lagen zeer ver buiten de tot nog
toe voor onzen handel in aanmerking gekomen sfeer, die niet verder ging
dan de Oostzee en de Middellandsche Zee; men wist van de landen waar
men zaken ging doen niet veel af. Nog vele jaren lang was men van de
vaart om de Kaap nog maar zeer matig op de hoogte: men kon op zee de
iengte nog niet bepalen ). De O. I. C. droeg dan ook, naast haar

1) Nog in 1628 werd het Compagnie-schip de Hollandia door een Hollandschon zee-
roover, Claes Compaen, aangevallen (zie Haagsch Maandblad, Januari 1927).

2) Zie Instructie om in den herbst uyt het Nederlandt nae Persen te seylen’
(hierna, blz. 762); ook no. 233, omtrent het seizoen van uitzeilen.
