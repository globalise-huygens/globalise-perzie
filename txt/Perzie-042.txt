XLI                                                                      INLEIDING.

te meer, daar na zijn dood het rijk in verval geraakte. Terecht zegt dan ook
Chardin dat toen Shah Abbas ophield te leven, Perzi ophield te bloeien.

Hij werd, daar hij geene andere zonen meer had, opgevolgd. door zijn
kleinzoon, Shah-Sefi 1 (16281642). Deze bezat geen van de geniale eigen-
schappen zijns grootvaders. Hij deed tal van zijn bloedverwanten en prinsen
van den bloede ombrengen of blind maken. Ook vele van de beste hoog-
waardigheidsbekleeders en legerhoofden werden omgebracht, o.a. Imam
Kuli Khan, gouverneur van Fars (zoon van Allah Werdi Khan) en diens
zoon J).

Hoewel op godsdienstig gebied lang niet zoo vrijzinnig als Shah Abbas,
hetgeen ook blijkt uit de door hem verleende capitulaties ), was hij de onzen
toc niet ongenegen, maar zijn voortdurende dronkenschap alsmede de
oorlogen tegen Turkije verhinderden hem, zich veel aan den handel gelegen
te laten liggen.

Met Turkije was reeds in 1630 de oorlog uitgebroken, toen Sultan
Murad IV de aloude hoofdstad van Medi, Hamadan, bezette en uitplun-
derde. Een aanval op Baghdad mislukte, maar in 1635 nam de Sultan de
stad Eriwan in, alsmede Tabriz. Shah Sefi heroverde weliswaar Eriwan in
1636 en keerde als overwinnaar naar Ispahan terug 3), maar in 1638 viel
Baghdad en ditmaal voor goed den Sultan in handen. Bij den in het-
zelfde jaar gesloten vrede bleven Baghdad en de heilige plaatsen aan den
Sultan en Eriwan aan den Shah.

Door het uit den weg ruimen van zoovele bekwame staatsdienaren,
vooral van Iman Kuli Khan, verzwakte Sefi het weerstandsvermogen van den
staat, die dan ook van nu af aan geleidelijk meer en meer in verval geraakte,
al kwam de ineenstorting dan ook eerst in 1723 door den inval der Afghanen.

Shah Sefi, die weinig anders was dan een dronkaard en woesteling,
stierf in 1642 en werd door zijn zoon, Abbas II, opgevolgd, wiens regeering
buiten ons tegenwoordig bestek valt en daarom onbesproken dient te blijven.

Zooals reeds vermeld, viel de opkomst der Sefaviden samen met een
hernieuwden nationalen opbloei.

Volgens de bekenden orientalist Dr. F. Rosen 4), bloeiden aan het hof
te Ispahan zoowel de wiskunde en de natuurwetenschappen als de medi-
cijnen, de geschiedenis, de aardrijkskunde en andere wetenschappen.

Ook de kunstnijverheid bloeide, vooral de tapijtweverij, de ceramiek,
. het weven van zijde en brokaten en de metaalbewerking. In de brieven
der O. 1. C. vinden wij af en toe bestellingen uit patria op voortbrengselen
der kunstnijverheid vermeld. Op tal van Nederlandsche schilderijen uit

1) Zie no. 222, waarin Overschie dezen moord treffend beschrijft.

2) Zie Bijlagen.

3) Zie no. 290 met het verhaal van Overschie.

4) Zeitschr. der Morgenl. Gesellschaft, Neue Folge, Band I (Band 76), blz. 101 vlg. Du
Mans echter is veel minder goed over dit onderwerp te spreken.
