INLEIDING.                                                              LXXXI

Hoe het met Isaac Diert en Anth. Simonsen Stick, die volgens Del
Court van Visnichs Seereten Raedt’ waren, te Batavia is afgeloopen, heb
ik niet kunnen nagaan, daar de resoluties van G.G. en Raden over de jaren
162916381 (trouwens ook daarna), zeer incompleet zijn en die personen
nergens, ook niet in de generale missiven, vermeld worden. Verhoeven,
volgens Del Court’s brief dd. 3 November 1632, sneuvelde op de reis naar
Batavia, op de kust van Coromandel, in een gevecht tegen de Portugeezen.

Hoewel Visnich in zijn brief aan Van Peenen den bijbel aanhaalt )
en zich als Protestant voordoet, schijnt hij toch op bijzonder goeden voet
te zijn geweest met de verschillende Katholieke geestelijken te Ispahan,
want na zijne vlucht van Gamron naar die stad, schijnt hij bij hen zijn intrek
te hebben genomen.

C. BEHEER VAN ANTHONIO DEL COURT.
29 DECEMBER 16309 FEBRUARI 1633.

Men had te Batavia gehoopt in Del Court een beteren directeur te
vinden dan Visnich, wiens verdiensten, zooals wij hebben gezien, weinig
of niet op prijs werden gesteld, terwijl zijne fouten breed uitgemeten werden.
Maar Del Court voldeed geenszins aan de omtrent hem gekoesterde ver-
wachtingen. Weliswaar verkreeg hij van Shah Sefy hetgeen hij geliefde
te noemen de bevestiging’ van de Capitulaties van Shah Abbas (zie
Bijlagen), maar zijn beheer liet schier alles te wenschen over, en reeds
tegen het einde van 1632 werd tot zijn vervanging besloten (zie resolutie,
dd. Suhaly 26 December 1632; no. 214). Hij werd vervangen door Nicolaes
Jacobsz. Overschie, die den Jen Februari 1633 te Gamron aankwam, en
de administratie in geheel ontredderden toestand aantrof.

Liet Del Courts beheer zeer veel te wenschen, het valt niet te ont-
kennen dat de zaken, gelijk in Visnich’s tijd na het overlijden van Shah
Abbas, met groote moeilijkheden gepaard gingen. Shah Sefy was nog zeer
jong en bemoeide zich weinig met de regeering, nog minder met den handel
en was op godsdienstig gebied niet zoo vrijzinnig als zijn grootvader.
Ook zijne zoogenaamde confirmatie’’ van de capitulaties van Shah Abbas
toont aanmerkelijke verschillen met het oorspronkelijke document en zij
bracht de onzen geen tolvrijheid, wel vrijheid van handel, terwijl zij onze
extra-territorialiteitsrechten belangrijk beperkte (Zie Bijlagen).

Uit Del Court’s brieven is niets met zekerheid nopens zijne transacties

1) Zie no. 198, Echter verkeerd, want St. Stephanus zeide niet: ,Heere vergeef het
haer want sy en weten niet wat sy doen’’, maar volgens de Handelingen der Apostelen, VII,
60 (na de steeniging): Ende vallende op de knijen riep hij met grooter stemme: Heere on
reeckent haer dese sonde niet toe. Ende als hy dat geseght hadde, ontsliep hij’’, In de
Spreucken (Proverbia Salomons, XIII, 1): Eleke wyse vrouwe bouwt haer huys; maer die
geer dwaes is, breeckt het af met hare handen’

VI
