XIV                                                                              INLEIDING.

bekend, en de Engelsche uitgave vormt daarom een zeer welkome vermeer-
dering van onze kennis omtrent Perzi, van de toestanden aldaar omstreeks
het einde der 16e eeuw en van de Perzische geschiedenis, al weten wij niet of
de auteur in alle opzichten volkomen betrouwbaar mag heeten. Ongeveer
twee derden van het boek zijn gewijd aan de Perzische geschiedenis en toestan-
den en aan de geschiedenis van de dynastie der Sefaviden tot omstreeks 1599.

In de maand Juli van dat jaar vertrok het gezelschap uit Ispahan via
Moskou naar Europa, en de auteur geeft van de reis een belangwekkend
relaas. Het is hier niet de plaats daarover uitgebreid te spreken; daarom
vermeld ik slechts enkele bijzonderheden. Volgens den auteur werd de
ambassade te Moskou, Praag, Rome en Valladolid met groote onderschei-
ding ontvangen en met rijke geschenken vereerd, doch men bereikte niet
hetgeen Shah Abbas en Shirley hadden beoogd, nl. Europeesche hulp
tegen de Turken. Daarentegen gingen drie van de Perzische attachs, nl.
Ulugh Beg, Buniyad Beg, en Ali Quli Beg in Spanje tot het Katholieke
geloof over, terwijl zij respectievelijk de namen van Don Juan de Persia,
Don Diego de Persia en Don Philippo de Persia aannamen en nimmer
naar hun vaderland terugkeerden. De Koning van Spanje kende aan
ieder der drie bekeerden een jaargeld toe; van de verdere lotgevallen der
beide laatstgenoemden is weinig bekend, doch de ongelukkige Don Juan
werd reeds in 1605 te Valladolid bij een twist op straat vermoord. Behalve
deze drie attach’s, die in Spanje bekeerd werden, waren reeds te Rome
drie Perzische leden van het mindere personeel der ambassade bekeerd en
daar gebleven.

Sir Anthony Shirley had zich reeds te Rome, waar ook hij tot het
Katholieke geloof overging, van de ambassade afgescheiden; hij had, her-
haaldelijk met Houssein Ali Beg oneenigheid gehad en het bleek bovendien,
dat hij de kostbare geschenken die Shah Abbas aan de ambassade had
medegegeven om aan de Europeesche potentaten aan te bieden, grooten-
deels had verduisterd. De ambassade bezocht na den Keizer (te Praag)
en den Paus, ook den Koning van Spanje, te Valladolid, alwaar gelijk
reeds vermeld, drie der Perzische attache’s afvallig werden. Zoo had dus de
ongelukkige ambassadeur niet alleen zijn Europeeschen raadgever Shirley,
de kostbare geschenken en zes leden van zijn personeel verloren, maar te
Valladolid werd tot overmaat van ramp ook de Perzische geestelijke der
ambassade door een fanatieken Spanjaard doorstoken. Geen wonder dus,
dat de ambassadeur zijne zending afbrak en besloot de hoven van Engeland,
Frankrijk, Polen en Schotland niet te bezoeken; hij zal zich daar nog minder
resultaat dan aan de drie andere hoven hebben voorgesteld. Daar had men
de ambassade althans met rijke geschenken vereerd, die door Le Strange
tezamen op 7.200 worden geschat, en een zeer groot bedrag vertegen-
woordigen, daar het geld toen, volgens Le Strange, tienmaal de tegen-
woordige waarde had.

Wat de onderhandelingen der ambassade betreft, hierover zegt Don
