INLEIDING.                                                                  XXII

er geen boekhouding, die op de schepen betrekking had. De bouwkosten,
uitrusting, proviandeering, de gages der bemanning enz. werden in patria
dadelijk op Retouren Generael’ afgeschreven, althans zoo was het na
1700. Of het zoo was in de door ons behandelde periode, weten wij niet met
volkomen zekerheid, omdat de boeken verdwenen zijn, maar het komt mij
wel hoogst waarschijnlijk voor. In de balancen’’ toch, die Batavia jaarlijks
naar patria zond, vinden wij de schepen stellig niet als bezittingen geboekt.
Ook blijkt nergens, dat Indi aan patria huur voor de schepen vergoedde.
Wel vinden wij in die balansen als verlies afgeschreven Oncosten op de
schepen’’, die in de Balans van 16251626 voor de verschillende kantoren
met f 3.787.667 : 6: 15 paraisseeren ). Het kwam blijkbaar hierop neer,
dat het land, hetwelk de onkosten der schepen betaalde, hetzij patria,
hetzij Indi, die kosten op de eigen winsten afschreef. Dat blijkt uit de
balans. Maar nergens heb ik iets gevonden, hetwelk op een speciale
sectie zou wijzen van schepen-boekhouding. Het is mogelijk, dat men te
Amsterdam en Batavia globale berekeningen maakte ). En dat moet
ook wel, wilde men niet ten eenen male in het duister tasten.
Intusschen was de manier, waarop men de Perzische zijde naar patria
expedieerde, uiterst langdurig en kostbaar. Eerst vertrokken de schepen
van Gamron naar Suratte, waar de lading soms op andere schepen werd
overgescheept, vervolgens van Suratte, niet om de Kaap naar Neder-
land 3), maar naar Batavia, en vandaar, wanneer men een vloot bij elkander
had, naar Nederland. Het samenstellen van zoo groot mogelijke vloten te
Batavia was een maatregel van veiligheid 4) 5). Maar deze wijze van expe-
ditie, waardoor de goederen zeker een jaar te lang onderweg bleven, was
zeer kostbaar, zoowel wegens de extra onkosten als wegens het renteverlies.
Daarbij kwam dan nog de enorme rente, die men in Perzi op deposito's
betaalde en die somtijds meer dan 20 per jaar beliep, terwijl het wel
gebeurde, dat de zijde te laat te Gamron arriveerde en een half jaar of langer
moest blijven liggen.

De in de Bijlagen opgenomen Bataviasche balans van 1625-1626 6) schijnt
het vermoeden van den heer Mansvelt 7), dat men in 1627 voor een passief
stond, te bevestigen, althans wat Indi betreft. Immers tegenover de
f14.049.471 : 3: 10 aan diverse winsten in de credit-zijde van de balans
staan aan ongelden (soldijen, onkosten van schepen, generale onkosten,

1) Vgl. blz. 777.                 2) No. 200.

3) Dit geschiedde slechts bij uitzondering, zie no. 85.

4) Zie Coen’s brief aan Visnich dd. 18 Juli 1628 (no. 126).

5) In de jaren 1627 en 1628 immers legden. de Engelschen beslag op tal van Hollandsche
schepen, onder verdenking van vervoer van contrabande voor de Spanjaarden, wat in strijd
was met het verdrag van Southampton (Van Dam, uitg. Dr. Stapel, blz. 418, noot 4). Zie ook
van Hamel, Nederland tusschen de Mogendheden, over de offensieve en defensieve alliantie
van Southampton van 1625, blz. 63.

6) Blz. 774,                         7) Blz, 84,
