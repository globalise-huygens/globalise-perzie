XLVOI                                                                INLEIDING.

den Imam Riza te Meshed; eens zelfs legde hij den geheelen afstand van
meer dan 1200 K.M. te voet af. Ook bezocht hij het graf van Ali te Nedjaf
bij Baghdad. Door dit optreden heeft deze vorst het godsdienstige gevoel
in zijn land sterk bevorderd, daardoor den invloed der priesterschap,
die hem en zijne dynastie zeer toegedaan was, versterkt en zoo het werk
van zijne voorgangers uit dezelfde dynastie verder geconsolideerd, waarbij
de nationale eenheid van duizenden jaren her opnieuw bevestigd werd.
De invloed der geestelijkheid is tot in onze dagen, en ook heden, nog zeer
sterk gebleven. Dat bleek nog in 1929, toen Shah Riza Pehlevi zich onder
haren invloed had te matigen bij het onbesuisd invoeren van westersche
gewoonten, kleederdrachten enz. Zij verzorgt in de eerste plaats de
geestelijke, in de tweede de wereldsche belangen der gemeente. Zoo treden
bijv. geestelijken veelal als notarissen op, ook leiden zij het ceremonieel
bij alle gewichtige gebeurtenissen van leven en sterven.

Rechten en vrijheden bezit ieder Muzelman in de broederschap van
den Islam door het bloote voorrecht, dat hij als Muzelman boven de onge-
loovigen bezit. Daaraan zal wel de snelle opkomst van den Islam in een
onderdrukte wereld zijn toe te schrijven, maar tegelijk het groote verschil
in politieke ontwikkeling tusschen de landen van den Islam en Europa.
Gelijk recht voor allen, dat kende het Islamitische Oosten duizend jaren
vroeger dan Europa '). Vandaar dat het Oosten nooit na den Islam
den strijd om rechten en privileges en de ontwikkeling der stedelijke
vrijheden, gekend heeft, noch ook de opkomst der democratie en het
parlementarisme, immers de democratie van den Islam kende geen adel
noch bevoorrechte standen gelijk het Westen; ieder burger was benoembaar
tot de hoogste ambten in den Staat. Het in het Oosten, tot in onzen tijd,
bereikbare, was bereikt door de absolute monarchie, ingeperkt door een
ultra-democratische godsdienstige organisatie welke uit den boezem des
volks voortkwam. Er was een toestand van evenwicht bereikt, die tot
stagnatie moest leiden, welke bleef voortbestaan tot in het begin dezer eeuw,
toen onder invloeden van buiten het evenwicht werd verstoord en men
de proef heeft genomen met een min of meer Westerschen regeerings-
vorm. De staatkundige geschiedenis van Perzi kennen wij, maar hare
eigenlijke beteekenis als resultaat van toegepaste Mohamedaansche wijs-
begeerte zou nog nader toegelicht kunnen worden. Bij een volk gelijk
het Perzische, dat op cultuureel gebied zooveel gepresteerd heeft, moet
de studie daarvan talrijke belangwekkende gezichtspunten opleveren.

Was dus de vorstelijke willekeur door de voorschriften van den Islam

1) Ook hetgeen de Engelschen noemen: the Sacred right of revolution. Trouwens,
toen ik omstreeks 1890 1897 to Shiraz woonde, geschiedde het meer dan eens dat een gou-
verneur die het met afpersingen te bont maakte, docr eon volksbeweging, geleid door de
voornaamste geestelijken, tot aftreden. genoopt werd.
