XXXII                                                              INLEIDING.

vlucht achter het eiland Larak, terwijl zij den 13en de Portugeezen dwongen,
een goed heenkomen te Maskate te zoeken. Die plaats bleef nog gedurende
een goede twintig jaren hun voornaamste steunpunt nabij de Perzische
Golf; ook te Bassorah en te Bender Cong onderhielden zij nog geruimen
tijd kantoren. In 1650 werden zij door de Arabieren uit Maskate verdreven,
en na dien tijd was hun rol in de Golf geheel uitgespeeld. Doch den 16en
October 1625, dus acht maanden na den zeeslag in de Perzische Golf,
werden de vereenigde Nederlandsche en Engelsche vloten ter reede van
Soeratte door den Portugeeschen admiraal Nuno Alvarez Botello tot een
strijd uitgedaagd ) in een brief, dien hij op ruime schaal te Soeratte deed
verspreiden. Zij dorsten echter de uitdaging niet aan en bleven in de haven,
hetgeen het prestige der Portugeezen tijdelijk zeer ten goede kwam.

Nog in 1629 was samenwerking tusschen de Nederlanders en de
Engelschen aldaar nog steeds tegen het Portugeesche gevaar noodig 2).
Toch beklagen zich de Engelsche kooplieden in hunne brieven voortdurend
over de concurrentie der Nederlanders 3), ,whose skill and prudence,
backed by immense resources, had given them an indisputable supremacy
in the Eastern trade. In the Malay Archipelago they were easily first, and,
but for the fact that Bantam, Achin, Jambi and Macassar still remained.
free ports, they would have completely monopolized the commerce of
those regions. They were the only Europeans in Japan, and they were
actively endeavouring to secure a footing in China. Yet in spite of all
these calls upon their energies, to say nothing of the war they were waging
against the Portuguese, we find them competing vigorously with the
Company's servants in India and Persia, outbidding them for silk, indigo
and piece-goods and beating them too in the sale of European and other
commodities’,

De groote zee-oorlogen tegen de Engelschen werden aldus geleidelijk
voorbereid. In de Perzische Golf werkten beide volkeren samen tegen de
Portugeezen, omdat het niet anders kn.

Hoe groot toch in Engeland, niettegenstaande die samenwerking
tegen de gemeenschappelijke vijanden in veraf gelegen gebieden, de ver-
stoordheid tegen de Nederlanders was, blijkt o. a. ook nog uit T'he Petition
and Remonstrance of the Governor and Company of Merchants of London
etc.), waarvan ik in het R. A., Kol. no. 1007 een vertaling aantrof
van het jaar 1628: De requeste ende remonstrantie van den Gouverneur
ende Compaignie der coopluyden van Londen, handelende op de Oost
Indin, gexhibeert ende overgegeven aen ’t eerwaerdigh Huys der Gemeene,
vergadert in Parlement, anno 1628’.

1) C.R. Boxer: Ruy Freyre de Andrada. Londen, Routledge 1930.

2) Zie ,Raatsplegingh’ (no. 172).

3) English Factories, 1630-1633, XXXVII, XXXVII.

4) British Museum Catalogue of Early English Books.... to the year 1640, Vol. I
(1884) p. 515, medegedeeld door Prof. Geyl te Londen,
