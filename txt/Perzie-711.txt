613                                No. 297. - 1637.

Mirza Tagy aan Overschie mede. Ook hadden de Sultan en Shahbander van
Gamron een petitie ingediend ten bate der Portugeezen, betreffende het door de
onzen buitgemaakte schip ter waarde van 646 toman, in vollen Raedt des Coninex’’.
De Portugeezen voerden aan, dat zij in Bender Cong tollen betaalden en te Gamron
onder protectie van den Shah stonden. Overschie had daartegenover verklaard,
dat zij te Gamron nooit vrede met den Shah hadden gemaakt en aan den Sultan
en Shahbander van Gamron 3.000 toman beloofd hadden, om hen op hun hand te
krijgen. De gouverneur van Shiraz verklaarde, dat men de Hollanders niet kon
missen, daar de Portugeezen Perzi’s vijanden waren en de Engelschen geen macht
hadden.

Mirza Tagy vroeg of Overschie commandementen van den Koning had,
om te Gamron vrij te mogen handelen met de kooplieden, waarop Overschie
hem twee zulke documenten had vertoond. Het eene gaf de onzen vrijdom van
in- en uitvoerrechten op hetgeen zij met den Koning verhandelden. Het andere
behelsde, dat hetgeen ’s Konings factor niet uit de cargasoenen wilde koopen, vrij
van tollen en radari zou zijn. Mirza Tagy had daarop geantwoord, dat Overschie
uitsluitend met particuliere kooplieden handelde. Daarop antwoordde Overschie,
dat de Koning nu reeds 4 jaren achtereen te velde geweest was en de O. 1. Com-
pagnie gedurende langen tijd geen betaling had ontvangen, zoodat zij geld deposito
had moeten nemen, om daarmede zijde van particulieren te koopen. Maar zij
handelde veel liever met den Koning, die nu victorieus te Ispahan was gekomen,
en was tot zijn dispositie. Onze tollen van in- en uitvoer bedroegen jaarlijks
1500 toman. Op verzoek van Mirza Tagy liet Overschie nu de commandementen
bij hem achter t).

Overschie had hem verder gezegd, wel tollen te willen betalen, maar niet te
Gamron, waar de Engelschen de helft beurden. Daarom had hij liever een haven
verderop in de Perzische Golf. Daar zou dan onze geheele handelsbeweging
aan den Koning ten goede komen. Z. M. had Bender Congo (Kong) aan de Portu-
geezen gegeven, die niet eens zijne vrienden waren. De O. I. Compagnie zou een
dergelijke haven willen hebben, en daar tezamen met een Perzischen ambtenaar
de tollen beheeren, en de helft daarvan verlangen, evenals de Portugeezen te
Bender Kong ). Zoo zou Gamron in verval geraken, maar dat wilden de onzen
niet. Zoolang echter de Portugeezen te Bender Kong waren zouden wij hen ter
zee beoorlogen.

Mirza Tagy en de Raad, die daar geweldich naer luysterden’’, beloofden
over dit alles met Z. M. te zullen spreken en alles zeker naargenoegen der
onzen te zullen regelen. Mirza Tagy wilde niet, dat Overschie vertrok, ,want
wy begeeren geen anderen capiteyn’, en hij was bereid Overschie een getuigschrift
van den Koning te geven, om aan den G. G. te vertoonen. Hij zeide nog: Den
Coninck heeft U vereert met voortreffelycke goude lakens 3) rocken, toocq, commer-
bant ende een Conincklyke pluym van gout, met diamanten ende robynen
ingeleyt’’, die hem naar Gamron zouden worden toegezonden en die hij daar
met het. gebruikelijke ceremonieel in ontvangst moest nemen. Hij wenschte

1) Zie Inleiding.

2) Dit komt niet overeen met het in de voor-vorige alinea omtrent de Portugeezen te
Bender Cong opgemerkte.

3) Lees: goudlakensche.
