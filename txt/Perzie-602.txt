No. 253. - 1634.                                 504

zoo lang aan de Mayottes'), dat zij tegen October te Gamron aankomen.

Er was zooveel gevaar van de Portugeezen voor de karavaan, die 420 balen
zijde naar Gamron bracht, dat de koopman Smidt uit Gamron 60 soldaten zond
ter convooieering, zoodat deze partij veilig is aangekomen en per Banda en
Egmont verscheept. Van deze partij zijn 350 balen door de regeering geleverd,
zoowel voor rekening van Moliam Beg, Houssein Khan en Khodja Cassim, welke
laatste kort daarna is overleden. De zijde van Moliam Beg wordt ons berekend
 39 toman, die van Houssein Khan (gekocht door Del Court)  421, toman en
die van Khadja Kassim 40 toman de carga 2).

De Grootvizier had hem gezegd, dat de Shah groote schade aan de import-
goederen had gehad, waarbij nog kwam het derven der in- en uitvoerrechten,
zoodat het beter was geen moeilijkheden te maken ten einde Z. M. niet te ont-
stemmen door allerlei disputen omtrent de rekeningen, waarover hij in den brief
zeer uitvoerig bericht.

De Koning, die nu 24 jaren oud is, bemoeit zich met staatszaken niet. Ll:
Juni heeft hij 3 der Rijksgrooten doen ombrengen 8).

De nieuwe Groot Vizier is ons zeer genegen, terwijl hij een vijand onzer
Engelsche concurrenten is ).

Van de bevelhebbers der schepen Banda en Egmont heeft hij bericht ont-
vangen dat deze schepen inhielden:

210 stukken laken ....... eee ee ee eef 20.47: : 8
68     5     carsayen  .us 22138: M4:
108 snoeren barnsteen .. ... se ee ee ee 3.146: :
45.000 Holl. daalders . ...... eee. . . 92513: 5:
24.000  rijksdaalders ....... ee5 60.000: :
10.200 tin, in de schepen gebleven, daar te Gamron nog
groote voorraad in Compagnies’ pakhuizen ligt. . . ... 5.865: :

Totaal f 184.702:19: 8,

voor welk bedrag het kantoor Batavia is gecrediteerd, terwijl hetzelve voor
f 5.865, zijnde de waarde van het geretourneerde tin gedebiteerd is.

De verkoop van het laken gaat slechts langzaam, de facteur des Konings
heeft de vorige partij nog niet verkocht. Ook de barnsteen is nog niet verkoopbaar.

Voor de Hollandsche daalders wil de Munt niet meer dan 5 Mahmudis per
stuk geven, zoodat er op de 45.000 een verlies zal zijn van f 4.300 . Op de rijks-
daalders daarentegen 5) is daarentegen een winst van 1 casbegi of 61, penningen.

Van den Shah heeft de O. I. C. nu nog zuiver f 352.177 : 8: 6 te ontvangen,
waarvan het equivalent ongeveer 436 balen zijde zou zijn.

1) Zie blz. 520, noot 3.

2) Vermoedelijk representeeren de nog resteerende debet saldi volgens de lijst dd. ult.
Oet. 1634, de saldi die overblijven na aftrek dezer leveranties, doch Overschie zegt in dezen
brief dat Molaim Beg's debet saldo nu nog f 254.000 : 6 : - bedraagt, hoewel de lijst
f 234.277 : 9: 14 vermeldt; het is dan ook onmogelijk uit de rekening wijs te worden, waarbij
Overschie’s verwarde stijl en onduidelijke taal de moeilijkheden nog vergrooten.

3) Hier volgt het verhaal daarover, hetwelk reeds in no. 222 is afgedrukt.

4) Hier volgt een herhaling omtrent den stand der boekhouding, die reeds in vooraf-
gaande documenten is gegeven, alsmede een reeds eerder gegeven bericht omtrent syde-
warenhuyskens’’, waarmede vermoedelijk cocons bedoeld zijn.

5) Hij noemt deze: ,Rijksdaelders ofte realen van achten’.
