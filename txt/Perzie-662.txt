No. 279, - 1636.                      564

Overschie heeft 4 maanden met reizen en zwerven achter de Perzische legers
aan doorgebracht, om betaling en commandementen van den Shah te krijgen,
welke laatste hij dan ook heeft ontvangen. Betaling is nog niet gedaan, doch
door de commandementen, waarmede hij naar Gilan is getrokken, heeft hij dit
jaar’ 1) 235 balen zijde ontvangen, doch hij heeft f 7898 :4:2 in schenkages
moeten spendeeren.

Mirza Taquy, de Vertroude des rijcx’ had hem 80.000 toman ter leen
gevraagd, doch Overschie had er hem 4200 te Ispahan doen uitbetalen, waar-
tegen 100 carga’s zijde van 36 manchia elk zouden geleverd worden. 42 toman
de carga. Dit is goedkoop, want in Gilan is de prijs voor de legia zijde 4446
toman.

Nadat hem gebleken was, dat hij thans niet meer dan 235 balen en baaltjes
zijde los kon krijgen, is hij naar Kazvin teruggekeerd en heeft daar van de Jolpha-
lijnen nog 508 balen legia en 40 colli ardasse zijde gekocht, die gereed
lagen, om naar Aleppo gezonden te worden, waarvan de Jolphalijnen echter niet
zeker waren. De inkoopsprijs is 50 toman de carga, (doch het is niet duidelijk of
dit geldt voor al de bovengenoemde zijde of slechts voor een deel). De Jolpha-
lijnen maken op dezen verkoop een winst van 11),  21), toman per carga.

Dit jaar ) zijn er slechts 130 150 balen naar Aleppo verzonden en 70 80
balen naar Rusland.

Uit hoofde van de 4200 toman, aan de regeering geleend, heeft hij 1 Nov. 1635
sooveel op interest opgenomen, als tot de betaling van noode hadden’, om de
van de Jolphalijnen gekochte zijde te betalen. Uit hetgeen hij dan verder zegt:
sulex Godt lof nu jegen ultimo Martio in Spahan alle den interest afgelost sal
wesen ende naer onse reecquening sal ider carge wegen den interest beswaert
blyven met ontrent de 23, tomannen, waermede dan 9000 tomannen van dit
laetste cargasoen in rouwe syde is versorgt’’, is het echter niet duidelijk hoeveel
geld deposito hij nu nog heeft.

Er hadden dit jaar’ ) in het geheel 1102 balen zijde naar Patria gescheept
kunnen zijn, maar daarvan zijn er 424 achtergebleven omdat Patacque te vroeg
uit Gamron is vertrokken. Daardoor verliest men een jaar interest op deze 424 ba-
len, terwijl er 320 balen de Suratte liggen. Deze 744 balen hadden per Amboina
den 10 January naer de Cabo’ kunnen gaan 2). Maar Patacka had geen gezag
uitgeoefend, de schippers deden wat zij wilden, en konden dat doen, omdat hunne
instructies zoo vaag waren. Zij moeten voortaan vloot-commandanten zenden,
die zich de wet niet door de schippers laten voorschrijven ).

De G. G. had hem genstrueerd, bij den inkoop der zijde niet op den prijs,
schenkage etc. te zien, als de zijde maar tegen 1 November te Gamron was. Dit is
echter niet mogelijk, want de zijde wordt eerst in Augustus geleverd en de
karavaanreis duurt 3 maanden, zoodat de zijde niet eerder dan tegen December
te Gamron kan aankomen.

Voor het opnemen van gelden deposito heeft hij veel steun gehad van een
koopman, genaamd Hadji Nadsjef, die met Patacque van Suratte is gekomen.

1) Vermoedelijk 1635.
2) Hij bedoelt waarschijnlijk niet via Batavia, doch direct via de Kaap.
3) Zie ook Adriaen Adriaensen’s reisverhaal, dd. 7 Februari 1636 (no. 276).
