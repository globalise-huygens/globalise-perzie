INLEIDING.                                                                            LVII

groote verbittering werd gevochten, is uit de stukken te zien. Ook in de
English Factories vindt men daarover tal van bijzonderheden, waarnaar
hier kortheidshalve verwezen moge worden, alsmede naar de recente
werken van Longrigg, Wilson, Foster en Le Strange ').

Dat echter de Portugeesche macht nog lang niet geheel gebroken
was ook na den val van Ormuz en na den grooten zeeslag van 1625,
 Portugal bezat nog steeds een sterke basis te Maskate, terwijl noch de
onzen noch ook de Engelschen in die wateren een basis hadden bleek
in October van dat jaar, toen de Portugeezen het Engelsche schip Lion
in brand staken en de geheele bemanning ombrachten 2). Eigenaardig
voor de toestanden dier dagen was het, dat ieder Portugeesch schip tusschen
de.500 en 800 man aan boord had, w.o. 200 Engelschen, Schotten en
Nederlanders, vermoedelijk vele Vlamingen, onderdanen van den Koning
van Spanje. Het bleek evenzeer uit het door Boxer gepubliceerde stuk,
waarin Nuno Alvares Botelho, een der grootste Portugeesche vlootvoogden
in die zeen, de gezamenlijke Nederlanders en Engelschen den 16en October
1625 uitdaagt, om uit de haven van Suhaly te komen en hem slag te leveren;
eene uitdaging intusschen, waaraan deze laatsten niet voldaan habben.
De victorie der bondgenooten op de Portugeezen was dus zeker niet zoo
groot als Visnich en Van den Broecke naar patria schreven 3). Eerder
schijnt Wonderaer gelijk te hebben gehad, waar hij klaagde, dat de onzen
zoo slecht van kruit en lood voorzien waren ). Ook was Van den Broeckeâ€™s
bericht onjuist omtrent het sneuvelen van Botelho in den zeeslag van
Februari 1625, zooals blijkt uit diens bovengenoemde uitdaging in October
daaraanvolgende. Ook toont Boxer aan 5) dat Botelho eerst vijf jaren
later bij Malacca sneuvelde en aldaar werd begraven.

Het werk van Boxer verscheen eerst kort geleden, zoodat ik daarvan
voor het annoteeren van de brieven van 1625 geen gebruik heb kunnen
maken. Het boek bevat een tot nog toe niet gepubliceerd relaas van den
zeeslag van Februari 1625, alsmede de bovengenoemde uitdaging van
Botelho.

Niet alleen had de macht der Portugeezen lang niet zooveel geleden
als de onzen en de Engelschen naar huis berichtten, maar zelfs in 1630 nog
sloot Don Ruy Frere een verdrag met den Khan van Shiraz, betreffende
een Portugeesche factorij te Bender Kong (in de onmiddelijke nabijheid
van het tegenwoordige Linga), waarbij aan de Portugeezen de helft der te
heffen tollen werd toegezegd. Boxer zegt dan ook zeer terecht: The

1) Het hierna te noemen werk van Boxer is te belangrijker, omdat deze stukken
publiceert, die hij in de archieven te Lissabon aantrof.

2) The English Factories, 16241629, blz. XV, XVI, 46-51 en 8186.

3) Zie nos. 73, 75 en 81.

4) Zie no. 81.

5) Boxer, blz. 316 317.
