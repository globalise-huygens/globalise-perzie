LXXX-                                                                 INLEIDING.

Corruptie ) was langzamerhand zoozeer de gewoonte geworden, dat
het afkeuren daarvan door Bewindhebbers eigenlijk slechts nog formeele
beteekenis had. Het lag waarschijnlijk in hun bedoeling, Visnich na een
vijfjarig beheer te doen vervangen; hij had ruimschoots den tijd gehad
een vermogen te verdienen, en het was nu welletjes. De beurt was nu aan
een ander, in casu Del Court. Visnich mocht met alle eer, als commandeur
der vloot, naar Batavia vertrekken, waar men de zaak wel in den doofpot
zou doen, volgens de woorden van Cats:

Wiens hoofd van boter is, die moet ter dege schromen,
Die moet niet bij het vier, of voor den oven komen,
Want zoo hij eens den kop omtrent de vlamme stelt,
Daer is geen twijfel aan, de weecke stoffe smelt.

Met Overschie handelde men in 1638 op dezelfde wijze. Maar Overschie
droeg zijne boeken en activa behoorlijk aan zijn opvolger over en vertrok
geheel volgens het programma naar Batavia.

Had Visnich, evenals later Overschie, zijne kaarten goed gespeeld,
hij zou gelijk deze, zijne dagen als vermogend man hebben kunnen eindigen.
Ongelukkigerwijze deed het optreden van Smidt en Del Court hem het hoofd.
verliezen en bracht het hem tot wanhoop. Het was zeker te betreuren, dat
een zoo verdienstelijk, en blijkens zijne brieven een zoo geestig man, die
zooveel blijken van energie en bekwaamheid had gegeven, Lich verdacht
maakte, zoowel door het niet afleggen van rekening en verantwoording als
door het niet overdragen der activa, en aldus aan zijne vijanden volop
gelegenheid verschafte, hunne aantijgingen te rechtvaardigen.

Intusschen was Visnichs tractement ad f 160. per maand, gezien de
door hem behaalde resultaten, zeer gering. In onze dagen zou een tantidme
van f 200.000 over een winst van f 1.500.000 niet zoo buitensporig lijken.
Niet alleen was de betaling, gezien de persoonlijke gevaren waaraan een
dienaar der O. TI. C. zich blootstelde, veel te gering, maar waren Bewind-
hebbers hard en onredelijk; zoo waren zij van oordeel dat Visnich de zending
van Musa Beg had behooren te beletten, alsof hij zich had kunnen verzetten
tegen den wil van Shah Abbas, die vooral uit politieke overwegingen juist
op deze ambassade zijn zinnen had gezet.

Wat de vervolging van Visnich aangaat, is de houding van Del Court,
Cannoy en Adriaen Smit raadselachtig, en men zou bijna tot de conclusie
komen, dat zij door de in de administratie te verwachten verwarring, in
troebel water hoopten te visschen.

1), Zie o.a. De pamfletten bij Knuttel, nos. 3585a en 3585b, toegeschreven: aan, den
beroemden rechtsgeleerde Simon Middelgeest, en de remonstrantie van Bewindhebbers
aan de Staten. van Holland en West-Friesland van 1740 (R. A., Kol, no. 8487) waarin de
corruptie wordt genoemd ,,een oud geer’’ en mogelijk wel zoo oud als de Compagnie zelve,’’
en blz. 365, noot 3.                                                   En
