INLEIDING.                               XXXVII

Van al de rampen, die in den loop der eeuwen het land hebben getroffen,
was de inval der Mongolen in de 13e eeuw ongetwijfeld de noodlottigste, en
Perzi heeft zich daarvan nooit geheel kunnen herstellen. Sommige streken
in het Oosten des lands zijn zelfs tot op den huidigen dag woestenijen ge-
bleven. De bronnen zelven der welvaart, n.l. de waterwerken, werden er
evenals in Mesopotani verwoest. Een Perzisch geschiedschrijver heeft het
woeden der Mongolen, waarvoor zelfs Europa sidderde, als volgt kort
samengevat: ,Amadand u kandand, u sukhtand, u kushtand, u burdand,
u raftand’ (Zij kwamen, zij verwoestten, zij verbrandden, zij vermoordden,
zij roofden en zij gingen heen)’ t).

De inval der Mongolen in West-Azi en zijn nasleep zijn misschien
nog het best te vergelijken met de invallen der Noormannen, Saracenen en
Slaven in Europa en hunne gevolgen, nl. de duistere tijden in de 9e en 10e
eeuwen in West-Europa, hetwelk eveneens eeuwen noodig heeft gehad om
zich te herstellen, doch het geluk had, gespaard te blijven voor de Mongolen,
die niettemin de juist ontloken Russische beschaving te gronde richtten.
Ook Rusland heeft zich nooit weer van de Mongoolsche ramp geheel
kunnen herstellen en is altijd ver bij West-Europa ten achter gebleven.
Slechts zal het de aandacht trekken van allen die deze landen be-
zoeken, dat het Russische volk veel meer de physieke kenmerken der
Mongolen heeft overgenomen dan het Perzische; alleen de Turkomannen in
Perzi toch vertoonen een zuiver Mongoolsch type, terwijl alle andere
Perzische stammen hun eigen type hebben behouden en het Caucasische of
Indo-Germaansche bij hen overweegt. Dit is vooral het geval bij de Bakh-
tiaren, een groote nomadenstam in de bergstreken van Zuid-West Perzi en
bij de Kurden in Noord-West-Perzi, en moet voor een groot deel worden
toegeschreven aan de ontoegankelijkheid van de door hen bewoonde
streken 2).

Toen onze landgenooten zich in Perzi kwamen vestigen, lag de Mon-
goolsche periode reeds eenige eeuwen in het verledene, en het land had
zich daarvan, althans ten deele, hersteld. De matige welvaart die toen
heerschte, vond hare bronnen in den handel, die zooals elders besproken
wordt, in hoofdzaak een transito-handel was, in de zijdecultuur, den land-
bouw, de veeteelt en de kunstnijverheid.

Die periode van welvaart viel samen met de opkomst van de derde
der groote nationale dynastin, die der Sefaviden, onder welke, althans
ten tijde van Shah Abbas den Groote (15871628) het rijk ten naasten bij
de grenzen had van den tijd der Sassaniden ongeveer duizend jaren vroeger.

Ten einde de opkomst van dit Vorstenhuis toe te lichten, dienen wij

1) Browne, A literary history of Persia from Firdauwsi to Sa’di, blz. 12.

2) Zie Curzon, I, blz. 436; II, blz. 70, 112114 en 268-301 en Layard, Early Adventures.
Layard, later Britsch ambassadeur te Constantinopel, bracht geruimen tijd onder de Bakh-
tiaren door,
