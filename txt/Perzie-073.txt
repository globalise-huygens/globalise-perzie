INLEIDING.                                                             LXXII

onkundig gebleven zijn, en zoo is het begrijpelijk, dat de Shah de komst
van Visnich met beide handen aangreep ten einde een nieuwen bond-
genoot tegen Portugal aan zich te verbinden. Door den verkoop van zijde
aan de O. I. C. hoopte hij aan Turkije dat gedeelte der tollen te onthouden,
hetwelk het bij vervoer over land zou ontvangen. Verder hoopte hij
zooals echter blijken zou tevergeefs - door de zending van zijn ambassadeur,
Musa Beg, naar Nederland in 1625 van de Republiek steun tegen Turkije
te zullen verkrijgen.

a. Perzisch gezantschap naar Nederland.
(16251628).

Omtrent deze ambassade, wat althans het verblijf van Musa Beg in
Nederland, aangaat, geven de brieven van Bewindhebbers niet vele bij-
zonderheden ). Omtrent zijne onderhandelingen met de Staten-Generaal
moge ik naar de bijlagen verwijzen. In het zeldzaam voorkomende
werk van Nicolaes van Wassenaer 2) echter vinden wij vermeld, dat hij
den Jen Februari 1626 in Texel arriveerde en met geschenken van Shah
Abbas naar Den Haag werd geleid, alwaer Sijn Princelijcke Excellentie
hem met ses en dertich koetsen, daer vele van adel en krijchs-oversten
present waeren, ontfinck en in ’t logement der uytheemschen Ambassa-
deuren gheleydede: als hij bij de Hooch Mogende H.H. Staten Generaal
en de Prince van Orangien audientie bequam, wierden de presenten van
ses en vijftich personen seer magnifyckelijck ten Hove gedragen, de Prince
gepresenteert en vereert; daerna dickwijls van de treffelijckste van
landt, de Coninck van Bohemen en andere versocht, met haer ter jacht
gereden en alle Princelycke exercitin gheoeffent’.

Uit het verdere verhaal blijkt wel, dat den ambassadeur van Shah
Abbas een werkelijk schitterende ontvangst ten deel viel. De persoon
van Musa Beg was echter verre van bevredigend en zijne zending had
weinig resultaat, hetgeen uit de brieven van Bewindhebbers blijkt, terwijl
bovendien de gedragingen van den ambassadeur zeer laakbaar waren.
Zooals in de Bijlagen te zien is, gaf de eigenaardige verhouding tusschen
den Staat en de Compagnie aanleiding tot een uitvoerige briefwisseling,
waarbij de vraag ter sprake kwam, voor wiens rekening de hooge kosten
kwamen, die aan de grootsche ontvangst verbonden waren. Zooals uit de
stukken blijkt, kostte de ontvangst aan de Compagnie ongeveer een ton
gouds en werden den ambassadeur kostbare geschenken vereerd ). Hij ging

1) Zie echter no. 103.

2) ’Twaelfde Deel of t Vervolgh van het Historisch Verhael aller gedenckwaerdige Geschies
denissen, blz. 109.

3) Zooals in de Bijlagen te zien is, bleven de kosten voor rekening van de O. IL. C., maar
zij zou daarvoor vergoeding vinden uit het aandeel in de prijsgemaakte schepen, hetwelk den
staat toekwam.                                                                                :          En          k
