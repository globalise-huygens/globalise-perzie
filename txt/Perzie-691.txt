593              No. 290. - 1636.

van hem becomen hadden, hebben onsen toleg Bartholomeo Armenir, van hier
naer Gilan gesonden, met ordre, soo Adrian Smit aldaer niet en vonde, van daer
naer Ardavilla te reysen, om hem te soecken, ende ons tydinge te stueren om wat
oorsaecke soo lange in ’t leger by den Coninck bleef voor het weynich, dat aldaer
te verrichten was, sulx dat ditto toleq voorss. Smit ontrent 30 mylen van Rest,
de hooftstadt in Gilan, op den wech heeft gemoet. Ditto toleq, hem onse brieven
behandigende, dien hy doorlas, ende alsoo wy hier verstaen hadden, dat desen
Smidt s’ anderen daechs naer sijn vertreck uut Spahan op sijn 2 paerden silvere
ende silvere vergulde tomen hadde gespannen, die hem sijn vrouwe gegeven hadde,
ende soo hem den ganschen wech ende in ’t leger hem verhoveerdicht jegen het
expres bevel van heer Generael ende Raden van India want wy en gebruycken
niet als een leeren toomken , soo hebben wy hem, aks sijn opperhooft sijnde,
daer over geschreven, ende dattet qualijck gedaen was ende indien hy eygen
authoryteyten gebruyken wilde, dat het ons leet was, dat hem oyt sooveel goet
gedaen ende aen den heer Generael ende Raden van India gerecommandeert
haddden; alsmede schreven hem, dat verwondert waren, dat ons in sijn siecte
niet en hadde laten schryven ende soo ons tydelije van syne indispositie hadde
advijs gedaen, dat dan wy selfs ofte andre personen aldaer souden gesonden
hebben, om de commandementen tydelycker becomen te hebben ende dat de syde
des Coninex nu te laet soude comen, omme met de schepen naer Nederlant te
gaen ende dat hem nochtans anders in sijn instructie g'ordonneert hadden ende
schriftelijck, immers den tijt van ’t mouson ende den tijt, om in Spahan behoren
te wesen, claerlijck geschreven hadden. Dese twee pointen heeft den voorsz. tolcq
voorgedragen ende vermaent, vragende ditto toleq oft wy qualijck te vreden waren
synentwegen. Ditto toleq segt g'antwoort te hebben: neen, nochte dat wy noyt
tgene aen hem schreven aen yemant hadden verhaelt ende dat hem vrundelijck
deden groeten, dat synentwegen seer gecontenteert waren, seggende den tolcq:
Sr. Overschie heeft my tot egeen ander eynde by Ul. gesonden, als dat verstaen
hadde, dat Ul. sieckelijck was ende soo UI. siecte continueerde, dat UE. naer
Spahan soude vertrecken ende ick in Gilan onse heeren dienst vorderen, sulcx
dat ditto Smit aen Bartholomeo, toleq, seggende: Mynen tijt in dese werelt is
geyndiget. Ditto toleq hem vragende waeromme, antwoorde: Mijn houwelijck heeft
my geruyneert. Ick en dachte niet, dat den duyvel sooveel macht hadde een
mensch soo te bedriegen; wat gebrack my, dat ick dese vrouw nam' In Spahan
sijnde en konde ick van dese vrouwe niet gedueren ende naerdat uyt Spahan
getrocken was, is ’t my altijts leets geweest, dat ick sulcken houwelijck gedaen
hebbe. Hy hadde mede verstaen naer sijn vertreck uyt Spahan, hoe dat dese syne
vrouwe met gewelt een ander eerst wilde trouwen ende dat den manspersoon niet
en wilde mits eenige andre quade acten, die hy noyt verstaen en hadde .
Smit dit verstaende ende dat hy de vrouwe soo veel trouwicheyt hadde bewesen,
nam dit seer ter herten, gelijck ditto toleq ende andre dienaren verclaren. Daeren-
boven seyde Smit noch aen Batholomeo: Ick weet niet wat duyvel my in ’t hooft
heeft geblasen, om dese silvere ende silver vergulde tomen op mijn paerden te
spannen ende meer, het mouson van de syde is verloopen; enfijn, ick ben ver-
loren; myne heeren Meesters sullen alle myne fauten te verstaen comen. Bartholo-
meo hem vrundelijck toespreeckende, dat de saeck soo niet ter harten wilde nemen
ende dat het geringe dingen waren, om een persoon sich daerover soo te altereren.
Smit voort met ditto toleq gaende wandelen terwijl de paerden hun voer gegeven

98
